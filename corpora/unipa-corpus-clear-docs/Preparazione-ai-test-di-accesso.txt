Preparazione alle prove di accesso

Il Centro Orientamento e Tutorato (COT) dell’Università degli Studi di Palermo organizza diverse iniziative che permettano di affrontare al meglio i test per l’accesso ai corsi a numero programmato ed il passaggio dal mondo scolastico a quello universitario.
Si rivolgono a: Studenti delle quarte e quinte classi della scuola secondaria di secondo grado; Diplomati.

Workshop “Come affrontare il test di accesso”
L’attività, della durata di circa due ore, prevede l'analisi dei bandi, degli aspetti burocratici e delle strategie utili per affrontare i test di accesso e superarli con successo. Propone, altresì, degli esempi di item, in modo da far acquisire consapevolezza per una efficiente gestione del test.

Simulazione dei test di accesso
L’attività, della durata di circa due ore, prevede la simulazione delle prove di accesso e misura il livello di conoscenza degli argomenti presenti nel test simulato così da potere pianificare un percorso di apprendimento finalizzato a colmare eventuali lacune.
Corsi di preparazione alle prove di accesso

I corsi di preparazione inizieranno lunedì 17 luglio 2023 
I corsi per gli insegnamenti di Biologia, Chimica, Fisica, Logica, Matematica si svolgeranno esclusivamente oline sulla piattaforma Microsoft Teams a partire dalla prossima settimana secondo il calendario che verrà pubblicato su questa pagina.
----------------------------------------------------
Il COT - Centro Orientamento e Tutorato dell’Università degli Studi Palermo organizza la sessione estiva dei corsi gratuiti per la preparazione ai test di accesso. 
I corsi si svolgeranno esclusivamente online nel periodo compreso tra il 10 luglio e l'11 agosto 2023 (fascia oraria dalle ore 8:30 alle ore 17:30) attraverso la piattaforma Microsoft Teams e prevedono lezioni ed esercitazioni per le discipline: Biologia, Chimica, Fisica , Logica e cultura generale, Matematica 
Ciascun corso avrà una durata di 30 ore e per ogni corso è previsto un numero massimo di 200 partecipanti. 
Requisiti di partecipazione 
Possono chiedere di partecipare ai corsi gli studenti iscritti per l’anno scolastico 2022/2023 al lV e V anno e coloro che sono già in possesso di Diploma.
NB: Coloro i quali sono stati selezionati nelle precedenti edizioni dei corsi, potranno presentare una nuova richiesta, ma saranno ammessi con riserva e potranno frequentare solo previa disponibilità di posti. 
  
Modalità di partecipazione 
La richiesta di partecipazione deve essere presentata esclusivamente online, compilando l’apposito Modulo
Nel Modulo dovranno essere indicati: 
i corsi, anche più di uno, che si desidera frequentare 
un indirizzo di posta elettronica personale (che contenga nome e cognome) che, in caso di ammissione, verrà abilitato all’accesso alla piattaforma Microsoft Teams e utilizzato per le comunicazioni e l’invio di informazioni utili alla fruizione dei corsi 
I candidati, inoltre,dovranno, pena l’esclusione, inviare contestualmente alla compilazione del Modulo, copia di valido documento di identità (il file deve essere in formato pdf o immagine), dall’indirizzo mail indicato nel Modulo all’indirizzo eventietest.cot@unipa.it . La mail dovrà avere come oggetto il Cognome e Nome del candidato 
La presentazione della richiesta (invio del modulo e del documento di identità) deve avvenire entro e non oltre le ore 12.00 del 3 luglio 2023. 
L’individuazione degli aventi diritto alla frequenza dei corsi avverrà tenendo conto dell’ordine di presentazione delle richieste purché conformi alle modalità di partecipazione. 
Entro il 6 luglio 2023 su questa pagina sarà pubblicato l’elenco degli ammessi ai corsi.  
L’amministrazione si riserva di effettuare dei controlli a campione sui dati dichiarati. 
  
Workshop “Come studiare a UniPa dalla scuola all’università”
Il workshop mira a supportare il passaggio dal mondo scolastico a quello universitario indicando le soluzioni più idonee per affrontare l’organizzazione dello studio, implementare la determinazione e la motivazione ad affrontare il nuovo percorso formativo. 
Durante l’incontro si evidenziano le differenze tra i due cicli di studio in termini di cambiamento, relazioni, motivazione, organizzazione e programmazione. Si promuove, inoltre, un perfezionamento del metodo di studio potenziando la costruzione da parte dello studente  di tecniche e di accorgimenti per identificare le strategie migliori da applicare.
Per maggiori informazioni vai su https://www.unipa.it/strutture/orientamento/preparazione-alle-prove-daccesso/