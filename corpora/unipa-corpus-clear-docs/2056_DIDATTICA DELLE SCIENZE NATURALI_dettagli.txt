Anno Accademico 2023/2024
Laurea magistrale in SCIENZE DELLA NATURA
Curriculum: DIDATTICA DELLE SCIENZE NATURALI
Per maggiori informazioni vai su http://www.unipa.it/struttura.html?id=770
---------
Classe di Laurea magistrale in Scienze della natura (LM-60)
Durata 2 anni
Sede PALERMO
Accesso libero
Dipartimento di Scienze della Terra e del Mare
Codice corso 2056
---------
Obiettivi Formativi
Obiettivi specifici:
La Laurea Magistrale in Scienze della Natura si caratterizza principalmente per la sua dichiarata interdisciplinarita.
Esso costituisce, infatti, uno dei naturali sbocchi dei laureati della classe L 32 - Scienze e Tecnologie per l'ambiente e la natura -egualmente interdisciplinare nella sua articolazione.
La Laurea Magistrale ha come obiettivo formativo l'approfondimento delle conoscenze acquisite nel percorso triennale e si propone di formare un laureato in possesso di una conoscenza approfondita delle componenti strutturali e funzionali degli ecosistemi, sia nell'ambiente attuale sia del passato, e di delineare gli strumenti concettuali rivolti alla conservazione, alla difesa ed alla gestione dell'ambiente.
Saranno inoltre fornite conoscenze adeguate per analizzare la biodiversita' a differenti livelli di organizzazione (da quella genetica a quella specifica ed ambientale) e le competenze per la valutazione degli ecosistemi.
Al fine di affrontare nei diversi aspetti la complessita' dell'evoluzione degli ecosistemi, la laurea potra' essere articolata in percorsi (indirizzi) definiti dal Regolamento del Corso di Studio.
Tra i settori che potranno essere oggetto di approfondimento si segnalano l'analisi, gestione e conservazione degli ambienti naturali attraverso l'acquisizione dei principi teorici e delle moderne tecnologie per l'analisi dell'ambiente; l'analisi sistemica dell'ambiente naturale del recente passato, considerato principalmente nella sua dimensione evoluzionistica ed antropologica; lo studio e l'analisi degli ecosistemi acquatici continentali in modo da coniugare lo sfruttamento delle risorse idriche e la tutela e conservazione del patrimonio biologico, in ottemperanza alle direttive dell'UE ed alle richieste degli enti locali preposti alla gestione del territorio.
Il percorso didattico sara' integrato da attivita' di laboratorio, stage e tirocinio, anche presso Istituzioni Pubbliche e strutture private, e sperimentazione in campo, attraverso escursioni multi ed inter-disciplinari, tra le attivita' formative nei diversi SSD.
Alla fine del percorso di studi il laureato magistrale avra' acquisito conoscenze approfondite relative allo studio delle componenti biotiche ed abiotiche degli ecosistemi, alla loro conservazione, alle tecniche relative alla gestione del territorio e dei processi che influenzano la qualita' dell'ambiente e la conservazione della biodiversita.
---------
Sbocchi Occupazionali
Profilo:
Naturalista
Funzioni:
I laureati della Laurea Magistrale dovranno essere in grado di svolgere attivita' di ricerca naturalistica sia di base che applicata; di censimento del patrimonio naturalistico e progettazione di piani di monitoraggio; valutazione d'impatto, recupero e di gestione degli ambienti naturali; gestione faunistica e di conservazione della biodiversita, per l'applicazione di quegli aspetti della legislazione ambientale che richiedono competenze naturalistiche; organizzazione e direzione di musei scientifici, acquari, giardini botanici e parchi naturalistici; attivita' correlate con l'educazione naturalistica e ambientale (realizzazione di materiali didattici anche a supporto multimediale per scuole, universita, musei naturalistici, parchi, acquari e giardini botanici).
Competenze:
Sulla base delle competenze acquisite i laureati nella Laurea Magistrale in Scienze della Natura potranno esercitare, sin dalla fine del percorso formativo ed a partire da un primo impiego, le professioni di Botanico, Zoologo, Ecologo.
Saranno in grado di progettare, illustrare e interpretare l'attivita' sul campo e in laboratorio, selezionando le piu' opportune procedure di elaborazione, analisi e sintesi dei dati, finalizzate agli studi di impatto (comparto flora-fauna) e alla valutazione di incidenza; potranno giungere alla redazione di carte tematiche (biologiche ed abiologiche) anche attraverso l'uso di GIS e database collegati. Saranno in grado di sviluppare metodi e tecniche di indagine sul territorio.
Sbocchi:
Gli sbocchi professionali per i laureati magistrali sono, nel settore pubblico, in Universita' ed Enti di ricerca, imprese di gestione e servizi ambientali, Ministeri, amministrazioni degli Enti locali e di altri Enti pubblici, Agenzie Nazionali e Regionali per la Protezione dell'Ambiente, Istituto Superiore di Sanita, Stazioni Sperimentali, Soprintendenze archeologiche. Nel settore privato i laureati potranno svolgere la loro attivita' in differenti tipi di imprese e studi professionali che si occupano di tematiche ambientali.
I laureati in possesso dei crediti previsti dalla normativa vigente potranno partecipare alle prove d'accesso ai percorsi di formazione del personale docente per le scuole secondarie di primo e secondo grado.
Ulteriori ambiti occupazionali sono costituiti da: - attivita' museali nell'ambito di musei scientifici o naturalistici; - attivita' di divulgazione scientifica e giornalismo scientifico; - progettazione di parchi naturali e redazioni di Piani di Parco; - gestione delle aree protette.
---------
Caratteristiche della Prova Finale
La prova finale consiste nell'elaborazione di una tesi scritta originale coerente con gli obiettivi del corso di Laurea Magistrale, elaborata sotto la guida di un docente di norma del Corso di studio e nella sua esposizione e discussione davanti alla Commissione di Laurea.
---------
