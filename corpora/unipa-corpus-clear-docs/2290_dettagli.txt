Anno Accademico 2023/2024
Laurea in INGEGNERIA ROBOTICA
Per maggiori informazioni vai su http://www.unipa.it/struttura.html?id=2558
---------
Classe di Laurea in Ingegneria dell'informazione (L-8)
Durata 3 anni
Sede PALERMO
Accesso libero
Dipartimento di Ingegneria
Codice corso 2290
---------
Obiettivi Formativi
Obiettivi specifici:
Il corso di laurea triennale in Ingegneria Robotica si inquadra nella classe L-8 - Ingegneria dell'Informazione.
Gli obiettivi formativi specifici della laurea triennale in Ingegneria Robotica sono rivolti al conseguimento delle competenze necessarie alla progettazione, realizzazione, programmazione e gestione di sistemi robotici industriali e di servizio, orientati a tutti i settori applicativi ad alto valore aggiunto tipici dell'odierna societa' dell'informazione.
L'Ingegnere Robotico e' una figura professionale pronta ad entrare nel mondo del lavoro in tutte le industrie e societa' di servizi pubblici e privati che prevedono attivita' legate all'analisi, allo sviluppo e implementazione di sistemi per l'automazione e la robotica.
Il corso di studi e' progettato con riferimento a specifiche aree di apprendimento: le discipline di base dell'ingegneria, le discipline di base dell'ingegneria dell'informazione, le discipline della robotica, le discipline dell'informatica per la robotica. In dettaglio:
- Le discipline di base per l'ingegneria trattano le conoscenze di base per l'ingegnere quali la matematica e la fisica.
- Le discipline di base per l'ingegneria dell'informazione trattano le conoscenze comuni all'area dell'informazione, quali i principi dell'elettronica e dell'automazione, i fondamenti dei calcolatori elettronici e della programmazione.
- Le discipline della robotica trattano le problematiche della elettronica e del controllo dei robot, le comunicazioni tra robot e reti di computer, la meccanica e gli azionamenti elettrici dei robot, le tecniche di progettazione dei robot assistita dal calcolatore, le principali applicazioni industriali e di servizio dei robot.
- Le discipline di informatica per la robotica riguardano le conoscenze relative all'analisi e sviluppo di sistemi software per la robotica, incluse le conoscenze di Intelligenza Artificiale e Cyber-Sicurezza per la robotica.
Durante il primo anno di studio gli studenti acquisiranno conoscenze e competenze delle discipline di base per l'ingegneria insieme ai primi fondamenti delle discipline dell'ingegneria dell'informazione e delle discipline della robotica. Nello stesso periodo, gli studenti acquisiranno alcune conoscenze e competenze a scelta previste dal progetto formativo.
Il secondo anno, oltre a consentire agli studenti di acquisire ulteriori competenze nel campo delle discipline di base, sara' dedicato all'acquisizione di competenze e conoscenze dell'ingegneria dell'informazione e delle discipline della robotica. Inoltre, gli studenti acquisiranno gli elementi di base dell'informatica per la robotica.
Infine, durante il terzo anno, gli studenti completeranno la propria formazione relativamente alle discipline della robotica, e affronteranno gli aspetti avanzati dell'informatica per la robotica. Nello stesso periodo, gli studenti acquisiranno la maggior parte delle conoscenze e competenze a scelta previste dal progetto formativo.
Il progetto formativo prevede anche le competenze relative alle ulteriori attivita' formative. Gli studenti potranno acquisire queste competenze mediante lo svolgimento di un tirocinio formativo presso le aziende e centri di ricerca interessati allo sviluppo di sistemi robotici.
Le schede di trasparenza dei singoli corsi riportano per ciascun insegnamento i risultati di apprendimento attesi in accordo con i descrittori di Dublino. Per la verifica dell'apprendimento, le schede di trasparenza riportano la valutazione relativa al raggiungimento degli obiettivi di apprendimento per ciascun descrittore e il peso in percentuale di ogni obiettivo nel computo del voto finale. Le schede sono rese disponibili sul sito web istituzionale.
---------
Sbocchi Occupazionali
Profilo:
Dottore in Ingegneria Robotica
Funzioni:
Il laureato in Ingegneria Robotica ha un profilo culturale e professionale focalizzato al conseguimento delle competenze necessarie alla progettazione, realizzazione, programmazione e gestione di sistemi robotici industriali e di servizio, orientati a tutti i settori applicativi ad alto valore aggiunto tipici dell'odierna societa' dell'informazione.
Il laureato in ingegneria robotica analizza problematiche in ambito industriale e dei servizi, identifica e progetta soluzioni robotiche standard e sviluppa il sistema robotico necessario per la soluzione individuata.
Competenze:
- Analisi delle problematiche di robotica industriale e di servizio per diverse esigenze applicative.
- Sviluppo, modifica e ottimizzazione di sistemi di controllo per manipolatori e robot mobili.
- Individuazione e ottimizzazione di sistemi robotici che includono manipolatori robotici e robot mobili.
- Realizzazione, integrazione e verifica del sistema software impiegato in un sistema robotico.
- Progetto, realizzazione e gestione di reti informatiche che comprendono manipolatori robotici e robot mobili.
Sbocchi:
- La libera professione come analista, progettista o collaudatore di sistemi robotici.
- Il lavoro dipendente presso enti pubblici o privati, quali: imprese di produzione che includono sistemi robotici, industrie per l'automazione e la robotica, imprese operanti nell'area dei sistemi robotici e della progettazione e produzione di apparati robotici, fornitori di servizi che includono sistemi robotici e, in generale, in tutte le strutture che si avvalgono di sistemi robotici.
- Il proseguimento degli studi con l'accesso a diversi corsi di laurea magistrale.
---------
Caratteristiche della Prova Finale
La prova finale ha l'obiettivo di verificare il livello di maturita' e la capacita' critica del laureando, con riferimento agli apprendimenti e alle conoscenze acquisite, a completamento delle attivita' previste dall'ordinamento didattico.
La prova finale consiste in una prova scritta secondo modalita' definite dal regolamento sulla prova finale del Corso di Laurea per ogni A.A., nel rispetto e in coerenza della tempistica, delle prescrizioni ministeriali e delle inerenti linee guida di Ateneo.
---------
