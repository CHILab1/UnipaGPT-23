
INDENNITÀ DI MORA PER RITARDATO PAGAMENTO
Il pagamento delle tasse e del contributo onnicomprensivo, se effettuato oltre i previsti termini di scadenza, è gravato, da una indennità di mora, sul dovuto, pari per la prima rata ad euro 30 (ridotto a euro 15 solo per le fasce dalla 0 alla 5a), incrementata di euro 30 (incrementata di euro 15 solo per le fasce dalla 0 alla 5a) per ogni 30 giorni di ulteriore ritardo, fino ad un massimo complessivo di euro 90, e per la terza rata pari ad euro 50 (euro 25 per le fasce dalla 0 alla 5a), incrementata di euro 50 (euro 25 per le fasce dalla 0 alla 5a) per ogni 30 giorni di ulteriore ritardo, fino ad un massimo complessivo di euro 100.
Il pagamento della seconda rata oltre il termine di scadenza del 29 dicembre 2023 non genera indennità per il ritardato pagamento, ma impedisce allo studente di sostenere gli esami relativi agli insegnamenti erogati al primo semestre, negli appelli fissati dal calendario didattico di Ateneo, fino all’avvenuto pagamento e alla definizione della relativa ricognizione da parte sei sistemi informativi di Ateneo.
Gli studenti che hanno presentato domanda di laurea nella sessione straordinaria, avendo sostenuto, al momento della presentazione della domanda almeno l'85% dei crediti previsti, (escludendo i crediti relativi alla prova finale), e non riescano a laurearsi nella predetta sessione, possono iscriversi all’anno corrente pagando il contributo onnicomprensivo dovuto, non gravato da indennità di mora.
Gli studenti che si iscrivono, con riserva, ad un Corso di laurea magistrale biennale ad accesso libero, in attesa di conseguire la laurea triennale, possono perfezionare tale iscrizione, dopo la laurea, pagando la seconda rata del contributo onnicomprensivo non gravato da indennità di mora.
Gli studenti che, al di fuori dai termini ordinariamente previsti dal Calendario didattico di Ateneo, richiedano l’autorizzazione a presentare la domanda di partecipazione agli esami di laurea e/o il rinnovo della domanda di laurea, sono tenuti al pagamento degli importi corrispondenti con una maggiorazione di euro 100,00. La richiesta potrà essere inoltrata entro e non oltre 10 giorni dall’inizio della sessione di laurea pena l’impossibilità di esaminare l’istanza.

Per maggiori informazioni vai su https://www.unipa.it/servizi/segreterie/.content/documenti/regolamenti_calendari/2023/5105144-def_regolamento-contribuzione--studentesca-2023---24-2.pdf