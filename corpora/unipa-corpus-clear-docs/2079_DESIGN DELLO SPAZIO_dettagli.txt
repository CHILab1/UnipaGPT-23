Anno Accademico 2023/2024
Laurea in DISEGNO INDUSTRIALE
Curriculum: DESIGN DELLO SPAZIO
Per maggiori informazioni vai su http://www.unipa.it/struttura.html?id=496
---------
Classe di Laurea in Disegno industriale (L-4)
Durata 3 anni
Sede PALERMO
Accesso libero
Dipartimento di Architettura
Codice corso 2079
---------
Obiettivi Formativi
Obiettivi specifici:
Il corso di studi mira alla formazione di un tecnico progettista in grado di operare sia nel settore della progettazione dei prodotti industriali, sia in quello della comunicazione per le imprese, gli enti pubblici, i beni culturali e ambientali. Il corso pone al centro l'acquisizione della metodologia e della pratica progettuale nei diversi ambiti del design; la affianca con tappe formative dedicate alla conoscenza teorico-storica della cultura progettuale e dell'evoluzione delle tecnologie, all'analisi del mercato e dell'evoluzione degli stili di vita, all'attenzione alla sostenibilita' ambientale. Obiettivo e' la formazione di un atteggiamento progettuale sensibile ai processi innovativi e insieme criticamente consapevole dell'importanza che un tecnico progettista con queste caratteristiche puU' assumere per lo sviluppo e la valorizzazione delle risorse del territorio. Data liampia e variegata applicabilita' di tali competenze sono previste possibili ulteriori articolazioni del percorso formativo in curriculum.
Il progetto di formazione si articola intorno ai laboratori progettuali tematici, attraverso i seguenti passaggi qualificanti:
-conoscenze delle teorie e della storia del prodotto industriale e delle metodologie relative alla sua progettazione;
-conoscenze nell'ambito delle scienze sociali e umane inerenti le tematiche della qualita' degli artefatti dal punto di vista comunicativo, da quello della loro rilevanza sociale e comportamentale, da quello inerente la sostenibilita' ambientale;
-conoscenze tecno-scientifiche relative all'innovazione sui materiali, alle loro potenzialita' e applicazioni, ai processi di produzione e d'ingegnerizzazione del prodotto;
-conoscenze relative all'organizzazione aziendale, all'analisi dei modelli di consumo, al marketing e alle strategie di comunicazione; -conoscenze della storia e delle trasformazioni culturali, in particolare rispetto allo specifico contesto produttivo, di cui si indagheranno le caratteristiche e le potenzialita' utili alla sperimentazione di sistemi e modelli in grado di produrre innovazione e sviluppo;
-capacita' di comunicare efficacemente in forma scritta e orale in lingua italiana e in lingua inglese.
Il corso e' orientato alla formazione di tecnici esperti in grado di contribuire ad affrontare:
- il processo di ricerca e sviluppo dei prodotti industriali per le aziende;
- il processo di organizzazione e gestione delle aziende;
- il processo di immissione del prodotto nel mercato anche in relazione al packaging e alla comunicazione;
- la gestione della comunicazione dei beni culturali ed ambientali e degli enti pubblici;
- la organizzazione di eventi culturali degli enti pubblici;
- la organizzazione delle comunicazioni per aziende turistiche ed enti turistici;
- la costruzione di identita' e immagini aziendali;
- le collaborazioni con aziende operanti nel settore della grafica pubblicitaria;
-definizione di artefatti visivi relativi alla grafica editoriale, pubblicitaria e alle produzioni multimediali;
- le collaborazioni con aziende operanti nel settore del design dei siti e servizi per il web.
Inoltre si prevede la formazione di personale universitario in grado di supportare la didattica nella sperimentazione dei laboratori di progettazione per il product design e la comunicazione visiva.
L'attivita' didattica e' organizzata sulla base di semestri, costituiti da corsi di insegnamento monodisciplinari o integrati e da laboratori di progetto e sperimentazione didattica.
L'attivita' didattica sara' articolata in: 1) Lezioni teoriche in aula; 2)Esercitazioni,workshop e seminari; 3)Laboratori tematici di sperimentazione didattica con sopralluoghi e visite a strutture produttive; 4)Stage presso qualificate strutture produttive. L'attivita' didattica potra' in parte essere svolta in collaborazione con istituzioni pubbliche, istituti di ricerca scientifica, uffici di ricerca e sviluppo di enti ed imprese pubbliche o private operanti nei diversi settori produttivi, con stipula di apposite convenzioni che possono prevedere l'utilizzazione di esperti appartenenti a tali strutture per attivita' didattiche speciali (corsi intensivi, stage, seminari).
---------
Sbocchi Occupazionali
Profilo:
Dottore in Disegno Industriale
Funzioni:
Il dottore in disegno industriale e' una figura che associa capacita' tecnico-strumentali alla capacita' di elaborare processi creativi, con competenze:
-nella progettazione di oggetti e prodotti industriali;
-nella progettazione di elementi di comunicazione visiva, (bidimensionali,multimediali, interattivi);
- nell'elaborazione di progetti e strategie di valorizzazione e fruizione di beni e prodotti culturali (allestimento di mostre, eventi, progettazione di servizi per la cultura);
- nell'elaborazione di strategie per la sostenibilita' nella produzione e nella fruizione.
Competenze:
- competenze di base (teoriche, metodologiche e tecnico-strumentali) per la progettazione di artefatti e prodotti industriali;
- capacita' (teoriche, metodologiche e tecnico-strumentali) di sviluppare progetti di comunicazione, integrati e tecnologicamente avanzati;
- competenze di base (teoriche e metodologiche) per l'ideazione di prodotti e servizi che trasferiscano l'innovazione tecnologica in nuovi modelli di produzione e fruizione della cultura;
- competenze di base (teoriche, metodologiche e tecnico-strumentali) relative all'analisi della processi di produzione, delle applicazione di tecnologie e materiali, delle ricadute ambientali;
Data liampiezza di tali competenze sono previste ulteriori articolazioni del corso in curriculum.
Sbocchi:
Il profilo proposto rientra nell'ambito di esigenze di un mercato in forte espansione che richiede tecnici formati nei settori dello sviluppo del prodotto industriale (product design e packaging), nei settori dello sviluppo di prodotti o servizi legati alla comunicazione e alle nuove tecnologie della comunicazione (grafic design, web design, progettista di prodotti multimediali). Gli sbocchi occupazionali interessati alla professionalita' acquisita dal laureato in Disegno Industriale si posson individuare, nel settore privato, in grandi aziende, piccole e medie imprese, studi professionali operanti nel campo del design e della comunicazione, agenzie di servizi operanti nei settori delle nuove tecnologie. Nel settore pubblico potranno fruire delle competenze dei laureati triennali in disegno industriale: amministrazioni regionali e comunali, e altre strutture pubbliche che operano nel campo della valorizzazione e comunicazione delle risorse territoriali (agenzie turistiche, parchi naturalistici, enti fieristici). Previa valutazione del curriculum formativo, il laureato in Design del Prodotto Industriale puU' inoltre proseguire gli studi in corsi di laurea magistrale. Come ad esempio la LM-12 Design e cultura del territorio.
---------
Caratteristiche della Prova Finale
Per conseguire la laurea lo/a studente/ssa deve avere conseguito 180 crediti formativi compresi quelli relativi alla prova finale pari a 6 cfu..
La prova finale ha l'obiettivo di verificare il livello di maturita' e la capacita' critica del laureando, con riferimento agli apprendimenti e alle conoscenze acquisite, a completamento delle attivita' previste dall'ordinamento didattico.
La prova finale consiste in una prova scritta o orale secondo modalita' definite dal regolamento sulla prova finale del Corso di Laurea nel rispetto e in coerenza della tempistica, delle prescrizioni ministeriali, e delle inerenti linee guida di Ateneo.
---------
