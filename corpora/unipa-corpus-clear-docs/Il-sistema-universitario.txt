Il sistema universitario
Il sistema universitario italiano si articola in tre cicli:
Primo ciclo
Laurea: 180 CFU (massimo 20 esami), durata 3 anni.
Titolo d’accesso: diploma di scuola secondaria superiore (o titolo estero idoneo).
Titolo accademico: Laurea (L).
Qualifica accademica: Dottore.
 Ammissione a corsi di: Laurea Magistrale e Master universitario di primo livello. 
Secondo ciclo
Laurea Magistrale: 120 CFU (massimo 12 esami), durata 2 anni.
 Titolo d’accesso: Diploma Universitario, Laurea (o titolo estero idoneo).
Titolo accademico: Laurea Magistrale (LM).
Qualifica accademica: Dottore Magistrale.
Ammissione a corsi di: Dottorato di ricerca, Diploma di Specializzazione e Master universitario di secondo livello.
Laurea Magistrale a ciclo unico: da 300 a 360 CFU, durata da 5 a 6 anni.
Titolo d’accesso: diploma di scuola secondaria superiore (o titolo estero idoneo). 
Titolo accademico: Laurea Magistrale (LM). 
Qualifica accademica: Dottore Magistrale. 
Ammissione a corsi di: Dottorato di ricerca, Diploma di Specializzazione e Master universitario di secondo livello. 
Master universitario di primo livello: minimo 60 CFU, durata minima 1 anno.
Titolo d’accesso: Laurea (o titolo estero idoneo). 
Non conferisce qualifica. 
Terzo ciclo
Dottorato di Ricerca: durata 3/4 anni.
 Titolo d’accesso: Laurea Magistrale (o titolo estero idoneo); l’ammissione è subordinata al superamento di un concorso pubblico. 
Qualifica accademica: Dottore di Ricerca e PhD. 
Scuola di Specializzazione: da 120 a 360 CFU, durata da 2 a 6 anni.
Titolo d’accesso: Laurea Magistrale (o titolo estero idoneo). 
Titolo accademico: Diploma di Specializzazione. 
Qualifica accademica: Specialista. 
Master universitario di secondo livello: minimo 60 CFU, durata minima 1 anno.
Titolo d’accesso: Laurea Magistrale (o titolo estero idoneo). 
Non conferisce qualifica. 
Corsi di perfezionamento
L’Università degli Studi di Palermo attiva anche i corsi che rientrano nella categoria della formazione permanente o continua, detti Corsi di perfezionamento, i quali rispondono ad esigenze culturali di approfondimento in determinati settori di studio o ad esigenze di aggiornamento o riqualificazione professionale e di educazione permanente. Generalmente la durata varia da due mesi ad un anno. Le certificazioni relative ai corsi di perfezionamento non consentono l’ingresso ad alcun corso, ma sono valutate nel settore del lavoro, o per ottenere punteggi aggiuntivi in caso di concorsi pubblici.
Normativa
Il sistema degli studi universitari segue le linee della riforma universitaria D.M. 270/2004 che ha sostituito la vecchia riforma 509/99.

Altre informazioni
I Corsi di Studio si distinguono in corsi ad accesso libero, corsi ad accesso programmato nazionale e corsi ad accesso programmato locale. Negli ultimi due casi, sarà necessario superare un test di accesso prima di immatricolarsi al corso di studio prescelto.
I CFU (Crediti Formativi Universitari) sono uno strumento per misurare la quantità di lavoro di apprendimento, compreso lo studio individuale, richiesto allo studente per acquisire conoscenze e abilità nelle attività formative previste dai corsi di studio. I CFU si acquisiscono con il superamento dell’esame o altra prova di verifica.
