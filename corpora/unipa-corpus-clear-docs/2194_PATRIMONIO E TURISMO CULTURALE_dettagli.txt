Anno Accademico 2023/2024
Laurea in BENI CULTURALI: CONOSCENZA, GESTIONE, VALORIZZAZIONE
Curriculum: PATRIMONIO E TURISMO CULTURALE
Per maggiori informazioni vai su http://www.unipa.it/struttura.html?id=1554
---------
Classe di Laurea in Beni culturali (L-1)
Durata 3 anni
Sede PALERMO
Accesso libero
Dipartimento di Culture e società
Codice corso 2194
---------
Obiettivi Formativi
Obiettivi specifici:
Il Corso intende assicurare una formazione di base completa e solida nelle aree disciplinari relative ai Beni culturali finalizzata alla conoscenza, gestione e valorizzazione del patrimonio, consentendo di focalizzare l'attenzione, attraverso l'articolazione in due curricula, sul patrimonio storico-archeologico ovvero sul complesso dei Beni culturali materiali e immateriali del territorio, ai fini della loro comunicazione e valorizzazione nel campo del turismo culturale.
Si vuol affiancare all'impianto umanistico di base, che fornisce agli studenti gli strumenti per la comprensione storica e antropologica del bene e per il suo inquadramento culturale, sia un approccio economico-gestionale, che offra le opportune competenze nel campo economico-amministrativo, sia un approccio pratico-operativo, che tramite attività di laboratorio, sul campo e stage permetta di acquisire i principali metodi di recupero e conservazione, analisi e classificazione, gestione, comunicazione e valorizzazione del Bene Culturale, anche con strumenti informatici.
Alle discipline relative alla storia, archeologia, storia dell'arte, letteratura e linguistica, geografia, antropologia culturale, antropologia fisica, museologia, si affiancano pertanto le discipline giuridiche ed economiche, nonché' abilità informatiche e linguistiche e varie attività pratiche, laboratori e stage.
Si sono identificati alcuni insegnamenti fondamentali, definiti in funzione delle finalità dei due curricula, mentre alla responsabilità dello studente è lasciato il compito di individuare un percorso formativo specifico per i suoi interessi con un'opportuna selezione fra le opzioni proposte. Attraverso un orientamento mirato si promuoverà la congruenza di tali scelte per un percorso quanto più efficace. L'acquisizione di particolari tecniche e metodologie e la pratica disciplinare, in funzione anche dell'orientamento al mondo del lavoro, è affidata ad appositi laboratori e tirocini, nonché -per i beni archeologici- a scavi e indagini di archeologia dei paesaggi. Tuttavia, l'attenzione riservata alle discipline di base e la presenza di una robusta quota di insegnamenti comuni garantiranno dal rischio di un'eccessiva settorializzazione, mentre il ventaglio dell'offerta tra le attività caratterizzanti (discipline archeologiche, storico-artistiche, geografiche, demoetnoantropologiche e giuridico-economiche) nonché' tra quelle affini e integrative consentirà agli studenti di possedere un quadro ampio e articolato dei Beni culturali materiali e immateriali e di avere così maggiori opportunità di inserimento in un mercato del lavoro che richiede flessibilità e competenze di ampio spettro, e di sbocchi verso diversi percorsi di Laurea magistrale.
---------
Sbocchi Occupazionali
Profilo:
Assistente archeologo (archeologo III fascia, ex DM del 20.05.2019 MIBACT)
Funzioni:
Assistente di scavo. Principale e diretto collaboratore del direttore dello scavo archeologico.
Competenze:
- conduzione sul campo di uno scavo archeologico sotto la guida del direttore dello scavo;
- classificazione e documentazione dei reperti archeologici;
- collaborazione all'allestimento di mostre.
Sbocchi:
- enti pubblici che prevedono uffici tecnici (Soprintendenze BB.CC.AA., ecc.);
- cooperative giovanili di scavo archeologico.
Profilo:
 Mediatore del patrimonio culturale/ guida al patrimonio culturale
Funzioni:
Introdurre i visitatori alla fruizione di collezioni museali, opere, siti e monumenti archeologici, storico-artistici, di interesse demoetnoantropologici o letterario; condurre visite guidate presso strutture museali o percorsi urbani.
Competenze:
Illustrare in maniera scientificamente corretta le particolarità storiche, archeologiche, storico-artistiche, culturali e naturalistiche di un territorio, o di una collezione museale o di un sito; preparare itinerari per il turismo culturale.
Sbocchi:
Cooperative giovanili per la gestione e la valorizzazione di siti, collezioni e monumenti. Musei, fondazioni che operano nel settore del patrimonio culturale. Agenzie di viaggio.
Profilo:
Tecnico dei musei e delle biblioteche
Funzioni:
Organizzazione e sistemazione di reperti, modelli ed esemplari, quali fossili, utensili, oggetti di vario genere, manufatti artistici all'interno di vetrine, per mostre e manifestazioni museali; assistenza ai lettori nell’uso dei cataloghi, delle basi di dati e degli indici con cui sono organizzate le biblioteche; assistenza alle ricerche; controllo della circolazione dei libri e del prestito.
Competenze:
Catalogazione di oggetti, reperti ed opere di arte, libri e documenti. Collaborazione all'allestimento di mostre e alle iniziative didattiche e culturali.
Sbocchi:
Enti pubblici che prevedono uffici tecnici (soprintendenze BB.CC.AA., musei, biblioteche, ecc.). Biblioteche e musei privati.
Profilo:
Assistente Antropologo fisico (antropologo fisico III fascia, ex DM del 20.05.2019 MIBACT)
Funzioni:
Assistente di scavo. Principale e diretto collaboratore del direttore dello scavo archeologico.
Competenze:
- conduzione sul campo di uno scavo archeologico (contesto paleo-antropologico) sotto la guida del direttore dello scavo;
- classificazione e documentazione dei reperti paleo-antropologici;
- collaborazione all'allestimento di mostre.
Sbocchi:
- enti pubblici che prevedono uffici tecnici (Soprintendenze BB.CC.AA., ecc.);
- cooperative giovanili di scavo archeologico.
Profilo:
Assistente demoetnoantropologico (demoetnoantropologo III fascia, ex DM del 20.05.2019 MIBACT)
Funzioni:
Cura di collezioni museali, mostre, opere, siti e monumenti di interesse demoetnoantropologico. Attività di studio e di educazione nel campo della demoetnoantropologia e delle discipline collegate
Competenze:
Predisporre spazi, materiali e strumentazione funzionali ad attivita' di laboratorio e ad altri interventi educativi che permettano una corretta conoscenza e fruizione di un territorio, di una collezione museale o di un sito sotto il profilo demoetnoantropologico.
Sbocchi:
- enti pubblici che prevedono uffici tecnici (Soprintendenze BB.CC.AA.,ecc.);
- Musei, fondazioni che operano nel settore del patrimonio culturale;
- cooperative giovanili per la gestione e la valorizzazione di siti e collezioni.
Profilo:
Assistente Esperto di Diagnostica e di Scienze e Tecnologia applicate ai Beni Culturali (Esperto III fascia, ex DM del 20.05.2019 MIBACT)
Funzioni:
Affianca il Direttore di scavo e/o il Restauratore nell'individuare e documentare la materia costitutiva e il degrado dei BBCC.
Competenze:
Collaborazione all'esecuzione di indagini diagnostiche volte all'individuazione della natura, autenticità, provenienza dei BBCC, nonché dello stato di conservazione del bene.
Sbocchi:
- enti pubblici che prevedono uffici tecnici (Soprintendenze BB.CC.AA.,ecc.);
- Musei, fondazioni che operano nel settore del patrimonio culturale.
---------
Caratteristiche della Prova Finale
La prova finale intende fornire allo studente l’opportunità di applicare le metodologie di indagine apprese e le conoscenze acquisite ad un caso studio circoscritto e/o alla presentazione di un argomento o un'esperienza rilevante per il profilo formativo del Corso. Essa sarà condotta secondo le modalità specificate nel regolamento predisposto dal CdS, a conclusione del percorso di complessivi 180 CFU (compresa la prova in oggetto).
---------
