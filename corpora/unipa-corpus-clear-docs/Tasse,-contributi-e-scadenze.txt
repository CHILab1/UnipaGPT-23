Tasse, contributi e scadenze

Per l'anno accademico 2023/24:
No tax area fino a € 25.000 di ISEE universitario
Riduzione della mora per il pagamento della prima e della terza rata per le fasce di reddito più basse
Riduzione dal 25 al 50% del contributo onnicomprensivo del I anno per gli studenti più meritevoli (diplomati e laureati con voto uguale o superiore a 95)
Esenzione versamento contributo onnicomprensivo del I anno per chi si trasferisce a UniPa da altri Atenei (con sede in altre Regioni)
Possibilità di iscrizione a tempo parziale con riduzione del contributo onnicomprensivo
Diminuzione dal 15% al 10% della maggiorazione prevista per il pagamento del contributo onnicomprensivo da parte degli studenti fuori corso
Esonero dal pagamento del contributo onnicomprensivo per gli studenti detenuti o che fruiscono di misure alternative alla detenzione, per il personale TAB dell’Università degli Studi di Palermo e per cittadine/i straniere/i cui sia stato riconosciuto lo status di rifugiato politico, di persona ammissibile alla protezione sussidiaria o alla protezione temporanea
Riduzione del 50% del contributo onnicomprensivo per i figli del personale TAB
 La contribuzione a carico degli studenti è costituita da:
Imposta di bollo, assolta in maniera virtuale;
Tassa regionale per il diritto allo studio, il cui importo è stabilito dalla Regione Siciliana;
Contributo onnicomprensivo annuale determinato secondo classi di reddito ISEE per le prestazioni erogate nell'ambito del diritto allo studio universitario e differenziato per aree e corsi di studio.
Il pagamento delle tasse e del contributo onnicomprensivo è suddiviso in tre rate:
1. La prima rata, da versare all'atto dell'immatricolazione o iscrizione, composta da imposta di bollo, tassa regionale per il diritto allo studio e primo acconto del contributo onnicomprensivo nella misura del 40% dell’importo dovuto, deve essere pagata:
per l’immatricolazione ai corsi di studio a numero programmato, entro i termini previsti da ciascun bando di concorso per l’accesso o nei dispositivi di scorrimento della graduatoria;
per l’immatricolazione ai corsi di studio ad accesso libero e per le iscrizioni ad anni successivi al primo, entro il 30 settembre 2023;
per le iscrizioni ai corsi di laurea magistrale biennale ad accesso libero, entro il 30 novembre 2023.
2. La seconda rata (per tutti i corsi di laurea, LMCU e magistrali biennali ad accesso libero e programmato), composta dal secondo acconto del contributo onnicomprensivo nella misura del 35% dell’importo dovuto, da versare entro il 29 dicembre 2023.
3. La terza rata (per tutti i corsi di laurea, LMCU e magistrali biennali ad accesso libero e programmato), composta dal saldo contributo omnicomprensivo nella misura del 25%, da versare entro il 29 febbraio 2024.
Il pagamento delle tasse e del contributo onnicomprensivo, se effettuato oltre i previsti termini di scadenza, è gravato da un'indennità di mora sul dovuto (solo prima e terza rata).
 
Il pagamento della seconda rata oltre il termine di scadenza non genera indennità di mora, ma impedisce allo studente di sostenere gli esami relativi agli insegnamenti erogati al primo semestre fino all'avvenuto pagamento.
 
Gli studenti che intendono laurearsi nella sessione straordinaria dell’anno accademico precedente non sono tenuti a rinnovare l’iscrizione all’anno accademico corrente.
 
Lo studente che dichiari di voler presentare il proprio ISEE universitario in un momento successivo a quello dell’immatricolazione/iscrizione viene temporaneamente collocato nella 14° classe contributiva. L’ISEE universitario dovrà essere presentato entro il 24 dicembre 2023 o - con motivata richiesta da presentare comunque entro il 24 dicembre 2023 – entro il 31 gennaio 2024. In caso di mancata presentazione entro i termini indicati, lo studente dovrà versare una mora di € 200.Qualora lo studente non comunichi l’ISEE universitario entro il 30 aprile 2024, sarà collocato nella classe ISEE massima.
 
L'iscrizione entro il 29 febbraio 2024 comporta il versamento delle tasse e del contrinuto onnicomprensivo in soluzione unica oltre le indennità di mora solo sulla prima rata.
 
L'iscrizione dal 1 marzo al 30 aprile 2024 comporta il versamento delle tasse e del contrinuto onnicomprensivo in soluzione unica oltre le indennità di mora sulla prima e terza rata. 
 
Per maggiori informazioni e dettagli consulta il Regolamento sulla contribuzione studentesca (https://www.unipa.it/target/studenti-iscritti/tasse-agevolazioni/regolamento-contribuzione-studentesca/) vigente e segui la sezione news (https://www.unipa.it/servizi/segreterie/news/) del sito delle Segreterie studenti (https://www.unipa.it/servizi/segreterie/).

Carta del docente
Il MIUR assegna ai docenti di ruolo delle istituzioni scolastiche una carta elettronica per l'aggiornamento e la formazione. La carta, tra le altre cose, può essere utilizzata per l’iscrizione a Corsi di Laurea, di Laurea Magistrale, di Laurea Magistrale a ciclo unico, ovvero a corsi post lauream o a Master universitari, inerenti al profilo professionale.
In particolare, i titolari di Carta del docente potranno utilizzarla per il pagamento del contributo onnicomprensivo relativo alla loro (personale*) iscrizione/immatricolazione ad un Corso di Studio offerto da UniPa.
È possibile indicare la Carta del docente come metodo di pagamento per la seconda e la terza rata del contributo onnicomprensivo attraverso il Portale Studenti.
NON è possibile utilizzare la Carta del docente per pagare il contributo di partecipazione delle prove di accesso ai corsi a numero programmato, né per il pagamento di more o di conguagli del contributo onnicomprensivo.
*La Carta non è cedibile a terzi, neppure se familiari.
Per maggiori informazioni vai su https://www.unipa.it/target/futuristudenti/tasse-borse-di-studio-agevolazioni/tasse-contributi-scadenze/