Anno Accademico 2023/2024
Laurea in NURSING
Per maggiori informazioni vai su http://www.unipa.it/struttura.html?id=1882
---------
Classe di Laurea in Professioni sanitarie, infermieristiche e professione sanitaria ostetrica (L/SNT1)
Durata 3 anni
Sede PALERMO
Numero posti in programmazine nazionale: 60
Dipartimento di Promozione della Salute, Materno-Infantile, di Medicina Interna e Specialistica di Eccellenza “G. D’Alessandro”
Codice corso 2233
---------
Obiettivi Formativi
Obiettivi specifici:
I laureati della Classe saranno dotati di un'adeguata preparazione nelle discipline di base, tale da consentire loro una ottimale comprensione dei fenomeni alla base dei processi fisiologici e patologici verso i quali è rivolto il loro intervento, preventivo e terapeutico, sia la massima integrazione con le altre professioni in Italia e nei Paesi dell'Unione Europea ed extraeuropei.
Dovranno inoltre saper utilizzare adeguatamente la lingua inglese per interagire all'interno di un contesto internazionale (Paesi membri dell'Unione Europea ed extraeuropei) nell'ambito specifico delle competenze acquisite e attraverso lo scambio d'informazioni generali.
Il raggiungimento delle competenze professionali si attuerà attraverso una formazione teorico-pratica che include anche e soprattutto l'acquisizione di competenze comportamentali e deontologiche nel contesto lavorativo, tali da garantire, al termine del percorso formativo, una piena padronanza di tutte le competenze necessarie e la loro immediata applicazione pratica nell'ambiente di lavoro sia italiano che estero.
Particolare rilievo, come parte integrante e qualificante della formazione professionale, riveste l'attività formativa clinico pratica e di tirocinio, che sarà svolta presso l'IRCCS-ISMETT con la supervisione e sotto la guida di tutor anglofoni appositamente dedicati e coordinata dal direttore delle attività professionalizzanti un docente appartenente al più elevato livello formativo del profilo professionale, corrispondente alle norme definite a livello europeo.
Nello specifico il corso di studi sarà articolato in tre anni, comprensivi di 6 semestri, nei quali è prevista l'acquisizione di 180 CFU. E' organizzato in modo da fornire un'adeguata preparazione in materie di base e caratterizzanti.
Il 1° anno di corso è finalizzato a fornire le conoscenze biomediche (anatomia, biologia e genetica, fisiologia), ed i fondamenti della disciplina professionale (infermieristica generale, psicologia e bioetica) quali requisiti per affrontare la prima esperienza di tirocinio finalizzata all'orientamento dello studente agli ambiti professionali di riferimento e all'acquisizione delle competenze assistenziali di base.
Il 2°anno è finalizzato all'approfondimento delle conoscenze fisiopatologiche, farmacologiche e cliniche-assistenziali per affrontare i problemi prioritari di salute più comuni in ambito medico (medicina interna, gastroenterologia ,malattie infettive, oncologia) e chirurgico (chirurgia generale, urologia) con interventi preventivi, mirati alla diagnosi (radiologia) ed alla gestione della fase acuta e cronica della malattia. Nel secondo anno lo studente acquisisce inoltre conoscenze e competenze relative all'assistenza infermieristica in tali ambiti, incluso quello riabilitativo. Sono previste inoltre attività formative volte a sviluppare competenze metodologiche per comprendere la ricerca scientifica e infermieristica.
Il 3° anno è finalizzato all'approfondimento specialistico ed all'acquisizione di metodologie inerenti l'esercizio professionale e la capacità di lavorare in team; vengono acquisite conoscenze e competenze relative alla gestione in ambito materno infantile ed in area di emergenza-urgenza. Le capacità relazionali necessarie ad interagire con la persona assistita, i caregivers, il sistema istituzionale e professionale vengono sviluppati tramite gli insegnamenti delle scienze umane e psicopedagogiche (medicina legale, psicologia clinica).
A fianco all'attività didattica frontale in lingua inglese esiste un parallelo percorso di tirocinio guidato, anch'esso suddiviso nei tre anni, nel quale lo studente, affiancato sempre da un tutor clinico anglofono, apprende ed applica una serie di interventi atti alla pianificazione del lavoro infermieristico; anche il tirocinio, i cui programmi sono commisurati al grado di conoscenze che lo studente possiede in un determinato anno di corso, comporta gradi sempre maggiori di complessità degli interventi eseguiti in modo che, al termine degli studi, un laureato in Nursing è abilitato ad eseguire il lavoro di infermiere in completa autonomia.
---------
Sbocchi Occupazionali
Profilo:
Infermiere
Funzioni:
Il laureato del Corso di Laurea in Nursing, ai sensi della legge 10 agosto 2000, n. 251, articolo 1, comma 1, e' l'operatore della professione sanitaria dell'area delle scienze infermieristiche che svolge con autonomia professionale attività dirette alla prevenzione, alla cura e salvaguardia della salute individuale e collettiva, espletando le funzioni individuate dal profilo professionale 739/94 nonché dal codice deontologico del 2009 ed utilizzando metodologie di pianificazione per obiettivi dell'assistenza nell'eta' evolutiva, adulta e geriatrica.
L'infermiere e' l'operatore sanitario responsabile dell'assistenza generale infermieristica di tipo preventiva, curativa, palliativa e riabilitativa. Le principali funzioni sono la prevenzione delle malattie, l'assistenza dei malati ed ai disabili di tutte le eta' e l'educazione sanitaria in Italia e nei paesi esteri. Per l'identificazione delle funzioni del laureato, si è tenuto contro delle "Guidelines and Reference Points for the Design and Delivery of Degree Programmes in Nursing" Edition 2018, ed in particolare del capitolo 6 e dell'Appendix 1A "Subject specific competences - Bachelors level with registration
Competenze:
a) partecipa all'identificazione dei bisogni di salute della persona e della collettività;
b) identifica i bisogni di assistenza infermieristica della persona e della collettivita' e formula i relativi obiettivi;
c) pianifica, gestisce e valuta l'intervento assistenziale infermieristico in condizioni di cronicità e di emergenza-urgenza;
d) garantisce la corretta applicazione delle prescrizioni diagnostico-terapeutiche;
e) agisce sia individualmente sia in collaborazione con gli altri operatori socio-sanitarii;
f) svolge la sua attivita' professionale in strutture sanitarie pubbliche o private, nel territorio e nell'assistenza domiciliare, in regime di dipendenza o libero-professionale in Italia o all'interno dei paesi membri dell'Unione Europea.
g) la conoscenza adeguata della lingua inglese è finalizzata all' acquisizione di uno strumento relazionale adeguato al contesto geografico.
Sbocchi:
Gli Infermieri laureati del corso di laurea in Nursing, svolgeranno la loro attivita' professionale in un contesto territoriale molto ampio: strutture sanitarie, pubbliche o private, strutture territoriali , assistenza domiciliare, in regime di dipendenza o libero-professionale. Essi contribuiranno alla formazione del personale di supporto e concoreranno direttamente all'aggiornamento relativo al loro profilo professionale e nell'ambito della ricerca. Gli studi possono essere proseguiti con l'accesso alla Laurea Magistrale in Scienze Infermieristiche ed Ostetriche, oppure al Master Degree in Nursing and Health disponibili in Italia oppure in altri Paesi dell'Unione Europea.
---------
Caratteristiche della Prova Finale
L'esame di laurea, abilitante alla professione sanitaria di infermiere, si svolgerà secondo quanto indicato nel DM 270/04, art 11, comma 3-d. Pertanto, per essere ammesso alla prova finale lo studente deve aver conseguito 174 CFU. La Laurea in Nursing si consegue con il superamento di una prova finale in lingua inglese consistente nelle redazione e discussione di un elaborato scritto su un argomento teorico-pratico. Essa è preceduta da una prova professionale, abilitante alla professione di Infermiere, nel corso della quale lo studente deve dimostrare di avere acquisito le conoscenze, le capacità e le abilità relative alla pratica assistenziale infermieristica. Tale prova può essere effettuata o a letto di pazienti o come prova pratica simulata.
La prova finale ha valore di Esame di Stato abilitante all'esercizio professionale.
---------
