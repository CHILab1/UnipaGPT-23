Alloggi e residenze
SERVIZIO ALLOGGI UNIPA
Il Servizio Alloggi UniPa offre agli studenti un servizio gratuito per la ricerca e la selezione di idonee soluzioni abitative messe a disposizione dai privati. In particolare, i servizi proposti sono rivolti a:
studenti fuori sede ed internazionali 
studenti che risultano idonei non assegnatari di posti alloggio ERSU
Tutte le proposte abitative, preventivamente visitate e selezionate dal personale del Servizio Alloggi Unipa, sono visionabili nella banca dati online Sturent.it e nelle apposite bacheche all’interno dell'Università.
 
ERSU
Il servizio abitativo erogato dall'Ente Regionale per il Diritto allo Studio Universitario di Palermo è un servizio, attribuito per concorso, per sostenere ed agevolare gli studenti universitari nel loro percorso di studi. L’Ente offre la possibilità a tutti i partecipanti al bando di concorso “fuori sede” di richiedere l’assegnazione del posto letto presso una delle residenze universitarie gestite dall’ERSU Palermo.
CAMPLUS
Il CEUR (Centro Europeo Università e Ricerca) gestisce la rete di residenze universitarie d’eccellenza Camplus, legalmente riconosciute dal MIUR e convenzionate con l’INPS. Per conoscere i servizi Camplus per Palermo e le agevolazioni fornite dall'INPS.
ARCES 
Il Collegio Universitario di ARCES ubicato a Palermo (RUME femminile) offre alle studentesse ammesse, oltre a vitto e alloggio, un progetto personalizzato, con servizi ed attività culturali e formative ad integrazione dei corsi accademici, al fine di favorire il massimo rendimento negli studi e preparare alla vita professionale.
Tutto nei Collegi Universitari è progettato per garantire alle studentesse un ambiente funzionale allo studio e alla socializzazione, con specifici programmi extracurriculari ed iniziative di internazionalizzazione.
La vita residenziale è quindi un mix unico di sviluppo di competenze attraverso attività extracurricolari formali, non formali ed informali dove l’elemento distintivo è dato dall’apporto impalpabile della residenzialità, intesa come condivisione degli spazi, delle risorse, delle esperienze e del percorso di crescita.
Per maggiori informazioni vai su https://www.unipa.it/target/futuristudenti/vivere-la-citta/alloggi-e-residenze/