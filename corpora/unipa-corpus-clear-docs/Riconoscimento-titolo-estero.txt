Riconoscimento di un titolo estero
Il titolo di studio estero da presentare all'Ateneo di Palermo per il suo riconoscimento deve essere debitamente tradotto in italiano o inglese, legalizzato dall’Ambasciata italiana nel Paese estero (o dall’Ambasciata del Paese estero in Italia) e corredato da Dichiarazione di Valore rilasciata dalla Rappresentanza Diplomatica Consolare Italiana nel Paese estero (o da quella estera in Italia), o da Attestato di comparabilità rilasciato dai centri di riconoscimento ENIC-NARIC (per l’Italia, il CIMEA), o da Diploma Supplement.
La richiesta di riconoscimento di un titolo estero (gravata da apposito contributo pari a 100 €) comporta l’immatricolazione/iscrizione con abbreviazione di corso al relativo Corso di Studio qualora non vi sia il riconoscimento totale del titolo conseguito all’estero e anche nel caso in cui sia necessaria la sola discussione della tesi di laurea. 
Il riconoscimento dell’idoneità di titoli di studio conseguiti all’estero ai fini dell’ammissione a Corsi di Studio attivati presso l’Ateneo, compresi i Corsi di Dottorato di ricerca, è approvato con Decreto Rettorale, previo parere dei Consigli di Corso di Studio interessati, dal Senato Accademico, nel rispetto degli accordi internazionali vigenti. 
Se il riconoscimento è concesso nella sua interezza è dovuto un importo complessivo di € 200 (più imposta di bollo). 
Per ulteriori informazioni, consulta la pagina dedicata agli International Students.
Attraverso il Servizio Istanze OnLine - POLIS puoi presentare in modalità digitale le domande per i principali procedimenti amministrativi, tra cui il Riconoscimento titolo estero.
Per maggiori informazioni vai su https://www.unipa.it/target/futuristudenti/iscriviti/riconoscimento-titolo-estero/index.html