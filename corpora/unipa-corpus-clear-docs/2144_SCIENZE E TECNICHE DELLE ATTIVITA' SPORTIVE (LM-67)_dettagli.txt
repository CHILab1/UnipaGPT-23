Anno Accademico 2023/2024
Laurea magistrale in SCIENZE E TECNICHE DELLE ATTIVITÀ MOTORIE PREVENTIVE E ADATTATE E DELLE ATTIVITÀ SPORTIVE
Curriculum: SCIENZE E TECNICHE DELLE ATTIVITA' SPORTIVE (LM-67)
Per maggiori informazioni vai su http://www.unipa.it/struttura.html?id=1487
---------
Classe di Laurea magistrale in Scienze e tecniche delle attivita' motorie preventive e adattate (LM-67)Classe di Laurea magistrale in Scienze e tecniche dello sport (LM-68)
Durata 2 anni
Sede PALERMO
Accesso libero
Dipartimento di Scienze Psicologiche, Pedagogiche, dell’Esercizio Fisico e della Formazione
Codice corso 2144
---------
Obiettivi Formativi
Obiettivi specifici:
L'obiettivo di base del Corso è quello di fare acquisire ai laureati magistrali conoscenze scientifiche avanzate nel campo delle attività motorie dell'uomo, con particolare riguardo alle aree preventiva e adattativa.
Nel Corso vengono acquisite conoscenze per il mantenimento della migliore efficienza fisica, lungo l'arco dell'intera vita, sia in soggetti normali che in popolazioni predisposte a - o affette da - patologie correlate con la sedentarietà, o con scorretti stili di vita, adattando le attività motorie anche alle esigenze di soggetti con disabilità motorie, o affetti da patologie che possono trarre beneficio dall'esercizio fisico, includendo anche l'acquisizione di competenze mirate alla prevenzione e al recupero, mediante l'attività motoria, da situazioni di disagio infantile e adolescenziale.
Tali obiettivi sono raggiunti mediante lezioni frontali a impostazione seminariale e incontri con esperti del settore e professionisti di successo, tramite studio di casi, dimostrazioni tecnico-pratiche sul campo ed esercitazioni individuali con l'uso di strumenti avanzati di analisi dell'attività motoria e dello stato di forma fisica;
con la compilazione di rassegne bibliografiche individuali e stesura di elaborati originali sulle discipline e sulle tecniche studiate;
mediante stage presso strutture qualificate per le differenti attività di tipo preventivo, post-riabilitativo e adattativo;
Nel Corso verranno inoltre acquisite conoscenze e competenze atte ad indurre negli atleti l'ottimizzazione delle performance fisiologica e tecnica al fine di conseguire le migliori prestazioni agonistiche mediante tecniche di allenamento avanzate. Tali obiettivi verranno raggiunti mediante lezioni frontali ed esercitazioni pratiche in laboratorio e sul campo. Particolare attenzione verrà posta alla valutazione dell'atleta e alla progettazione e conduzione della ricerca scientifica di base e applicata allo sport. Le lezioni frontali saranno integrate con seminari tenuti da tecnici delle varie federazioni sportive e con incontri con atleti d'elite.
In particolare sono previste dimostrazioni tecnico-pratiche sul campo ed esercitazioni individuali con l'uso di strumenti avanzati di analisi della prestazione.
La preparazione sarà testata mediante compilazione di rassegne bibliografiche individuali e stesura di elaborati originali sulle discipline e sulle tecniche studiate ed inoltre mediante stage presso società e centri sportivi qualificati per le differenti discipline sportive
La prova finale consisterà nella elaborazione di una tesi sperimentale su un tema connesso al curriculum degli studi.
---------
Sbocchi Occupazionali
Profilo:
Responsabile Tecnico di strutture dove si pratica esercizio fisico; Specialista dell'attività motoria per il benessere; Chinesiologo. 
Funzioni:
Ha il ruolo di programmare e attuare protocolli di attività motoria sia per soggetti sani, in varie fasce d'età e condizioni fisiche sia per soggetti con disabilità o in condizioni cliniche controllate che possono trarre beneficio dall'esercizio fisico strutturato.
Egli progetta e attua programmi di attività motorie e sportive finalizzati: alla prevenzione delle malattie e al miglioramento della qualità di vita; al recupero motorio post-riabilitativo finalizzato al mantenimento dell'efficienza fisica; promuove stili di vita attivi finalizzati al raggiungimento e mantenimento del benessere psico-fisico per soggetti nelle diverse età con specificità di genere ed in diverse condizioni fisiche; la prevenzione e il recupero funzionale dai vizi posturali; progetta coordina e controlla attività motorie e sportive finalizzate alla promozione della salute nella comunità; progetta, coordina e valuta attività motorie e sportive adattate a persone diversamente abili o a individui in condizioni di salute clinicamente controllate.
Inoltre avrà le basi per accedere a master universitari di secondo livello e al dottorato di ricerca.
Competenze:
Le Competenze associate alla funzione riguardano specifiche conoscenze, capacità e abilità di tipo specialistico, sia negli ambiti bio-medici che in quelli tecnico-addestrativi dell'educazione motoria. I Laureati posseggono adeguata capacità di approfondimento in diversi settori di professionalizzazione, quali quelli del trattamento di soggetti disabili o anziani, ovvero soggetti affetti da esiti di patologie, in stato stazionario, che possono trarre vantaggio dall'esercizio fisico. Il Laureato possiede adeguate competenze trasversali di tipo comunicativo-relazionale, per l'addestramento dei soggetti sottoposti ai programmi di attività fisica, organizzativo-gestionale, sia dei gruppi che delle strutture nelle quali vengono svolte le attività motorie, e di programmazione dei protocolli di esercizio strutturato, in accordo con il livello di autonomia e responsabilità assegnato, con le modalità organizzative e di lavoro adottate e con i principali interlocutori (colleghi, medici, altri operatori sanitari e clienti pubblici e/o privati).
Sbocchi:
Responsabile Tecnico di strutture dove si pratica esercizio fisico; Specialista dell'attività motoria per il benessere; Chinesiologo presso strutture pubbliche e Private.
Insegnante di educazione motoria presso gli Istituti Scolastici
Profilo:
Responsabile Tecnico di impianti sportivi; Allenatore e preparatore fisico e atletico anche in ambito preventivo e adattato; Operatore nelle attività ludiche propedeutiche all'avviamento allo sport impianti motori e sportivi.
Funzioni:
Il professionista sarà in grado di programmare attività e allenamenti specifici per sport e genere, a livelli diversi di prestazione, dall'avviamento allo sport alle attività di alto livello.
Egli progetta, coordina e dirige attività tecnico sportive in ambito agonistico nei vari livelli, fino a quelli di massima competizione, presso associazioni e società sportive, enti di promozione sportiva, istituzioni e centri specializzati;
progetta, coordina e dirige attività di preparazione fisica e atletica nei vari sport ed ai vari livelli, fino a quello professionistico presso associazioni e società sportive, enti di promozione sportiva, istituzioni e centri specializzati;
progetta coordina e dirige attività di preparazione fisica presso i Centri di addestramento delle Forze Armate e dei corpi impegnati a garantire la sicurezza e la difesa dello Stato;
svolge valutazioni specifiche per sport, al fine di definirne il modello di prestazione;
si occupa dei contenuti dell'allenamento e la pianificazione dei programmi;
coordina gruppi di preparatori, valutatori e scout man;
collabora con medici e psicologi dello sport per la valutazione degli atleti, la prevenzione di patologie, la ricerca di una vita sana e un pronto recupero in caso di infortunio.
La figura professionale acquisite le competenze specifiche di carattere scientifico raggiungerà livelli maggiori di autonomia e di responsabilità nella professione soprattutto nell'ambito della progettazione scientifica dell'allenamento sportivo e del coordinamento di gruppi di esperti. Inoltre avrà le basi per accedere a master universitari di secondo livello a carattere sportivo e al dottorato di ricerca.
Competenze:
Per lo svolgimento delle funzioni previste sono richieste specifiche conoscenze, capacità e abilità di tipo specialistico in ambito tecnico-scientifico. Le principali competenze associate alle funzioni sono:
valutazione della prestazione fisica e tecnico - tattica degli atleti con tecnologie all'avanguardia;
programmazione dell'allenamento diversificato per genere, categoria di prestazione e tipologia di sport;
protocolli di allenamento speciale e funzionali per sport individuali, di squadra, natatori e paraolimpici;
analisi della performance biomeccanica e della match analysis.
capacità di auto-apprendimento e di aggiornamento continuo, con adeguate competenze trasversali di tipo comunicativo - relazionale, organizzativo - gestionale e di programmazione relativamente a organizzazioni sportive e gruppi di operatori esperti delle diverse discipline sportive.
Sbocchi:
Strutture pubbliche e private negli ambiti dello sport sociale, dello sport di competizione (Federazioni) e nello sport per disabili;
palestre, piscine impianti sportivi, centri sportivi polivalenti, centri di vacanze ed organizzazioni turistiche interessate all'attività sportiva;
centri di preparazione per lo sport paraolimpico
centri di addestramento delle forze armate e dei corpi impegnati a garantire la sicurezza e la difesa dello Stato;
impianti sportivi e strutture in cui sono organizzate e svolte attività sportive disciplinate dalla federazione sportive nazionali e dagli enti di promozione sportiva riconosciuti dal CONI.
---------
Caratteristiche della Prova Finale
L'elaborato finale, che deve avere caratteristiche di originalità , può avere carattere sperimentale, teorico e progettuale o può essere un saggio breve su di un tema mono- o pluridisciplinare. Per particolari discipline del Corso di Laurea Magistrale la Tesi può anche prevedere un prodotto multimediale. L'elaborato può essere scritto in una lingua dell'Unione Europea, diversa dall'italiano.
L'elaborato finale, o parte di esso, può essere svolto anche presso altre Istituzioni ed aziende pubbliche e/o private italiane o straniere accreditate dall'Ateneo di Palermo.Il relatore della tesi deve essere un docente, anche a contratto, componente del
Consiglio di Corso di Studio di iscrizione dello studente oppure un docente di un insegnamento scelto dallo studente all'interno della sezione a scelta dello studente.
---------
