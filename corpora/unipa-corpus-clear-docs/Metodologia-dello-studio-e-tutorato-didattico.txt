Metodologia e Tutorato

Attraverso una consulenza individuale, il Servizio di Metodologia dello studio supporta gli studenti che hanno difficoltà nello studio e che non hanno individuato un metodo appropriato per superare l’esame. Durante la consulenza vengono utilizzate diverse tecniche utili a favorire l’apprendimento. Il Servizio si rivolge a tutti gli studenti degli anni in corso e ai fuori corso e anche agli studenti con disabilità e distrurbi specifici di apprendimento grazie alla presenza della Dott.ssa Ermenegilda Giardina, esperta in didattica personalizzata e metodologie di apprendimento orientate ai DSA.
Il Servizio di Tutorato della Didattica si propone di sostenere gli studenti che incontrano ostacoli durante il loro percorso di studio che riguardano la comprensione dei contenuti delle singole discipline.
L’attività, svolta nei Dipartimenti dai Tutor della didattica, comprende:
Consulenza individuale;
Consulenza di gruppo;
Esercitazioni;
Corsi ad integrazione della singola materia;
Supporto tesi;
Informazioni riguardanti lo specifico dei singoli corsi di laurea. 

Tutor dell'apprendimento
Migliorare l’inclusione degli studenti con abilità diverse e disturbi specifici dell’apprendimento (DSA), attraverso attività di supporto al percorso formativo individuale. È questo l’obiettivo della nuova figura del “Tutor dell’apprendimento” istituita, in via sperimentale, dal Centro Orientamento e Tutorato dell’Università degli Studi di Palermo. 
Sono quindici i professionisti al lavoro nei dipartimenti. Le diverse professionalità in campo - tra cui psicologi, neuropsicologi, psicopedagogisti e insegnanti di sostegno - hanno il compito di curare la rete di rapporti con le diverse figure del mondo accademico e di supportare gli studenti nell’organizzazione dei tempi e delle modalità di studio. 
I “Tutor dell’apprendimento” sono chiamati ad individuare le strategie di apprendimento più idonee secondo le peculiarità dei soggetti con disabilità, DSA e difficoltà - anche non certificate - e a svolgere il ruolo di mediatore tra lo studente, il docente della materia da sostenere, il coordinatore del corso di studi, i docenti delegati alla disabilità e DSA e i tutor alla pari. 
Per richiedere il “Tutor dell’apprendimento” (qui l’elenco) è possibile rivolgersi al servizio di Metodologia dello studio e Tutorato del COT, inviando una e-mail a tutorato.cot@unipa.it o contattando la d.ssa Ermenegilda Giardina all’ indirizzo ermenegilda.giardina@unipa.it 
È possibile, inoltre, rivolgersi ai Delegati alla disabilità e DSA dei dipartimenti e ai Tutor della didattica.  
Il lavoro svolto dai “Tutor dell’apprendimento” si va ad aggiungere alle numerose azioni già intraprese dall’Ateneo per assicurare la qualità della didattica e delle politiche finalizzate all’inclusione e alle pari opportunità. Unipa, dal 1999, ha istituito l'Unità Operativa Abilità Diverse (U.O.A.D.) struttura di Ateneo che coordina, monitora e supporta tutte le attività in favore dell'inclusione degli studenti con disabilità. 
Per maggiori informazioni vai su https://www.unipa.it/strutture/orientamento/metodologia-e-tutorato/