
Doppio Titolo (DT)

I programmi di Doppio Titolo (DT) prevedono l'acquisizione di due titoli di studio: uno rilasciato dal proprio Ateneo e uno da un’Università partner estera. A seguito di una convenzione, l'Ateneo di Palermo e un’Universitàstraniera stabiliscono un piano di studio comune in base al quale gli studenti selezionati svolgeranno parte della propria carriera presso l’Istituto estero partner. Al termine del percorso entrambi gli Atenei rilasceranno il loro titolo di studio (doppio titolo/doble degree) o un titolo unico firmato congiuntamente dalle Istituzioni accademiche (titolo congiunto/joint degree).
La mobilità ha una durata minima di 6 mesi per un minimo di 30 CFU per le Lauree Magistrali e 60 CFU per le Lauree Triennali o a Ciclo Unico
Informazioni Generali

Possono partecipare al bando gli studenti iscritti ad un Corso di Studio che abbia un accordo didattico internazionale nell'ambito del Programma "Doppio Titolo e PIS", o laureandi/laureati dei Corsi di Studio di primo ciclo che intendono iscriversi a uno dei suddetti Corsi.
Gli studenti idonei in graduatoria dovranno dimostrare l’avvenuta iscrizione al corso di studi prescelto per l’anno accademico di riferimento ed essere in regola col pagamento delle tasse universitarie prima della firma del contratto di mobilità, pena l’esclusione dalla procedura e lo scorrimento della graduatoria.
Alla domanda di candidatura devono essere allegati:
 curriculum vitae;
 copia di un documento di riconoscimento in corso di validità;
 certificato di iscrizione (o eventuale autocertificazione) al Corso di Studi con esami sostenuti;
 per i laureati/laureandi di primo ciclo dichiarazione di intenti da cui si evinca la volontà di iscrizione al corso prescelto per l’a.a. di riferimento;
 autocertificazione della conoscenza linguistica richiesta e/o eventuali attestazioni e/o certificazioni; lettera motivazionale per la partecipazione al   programma.
Il colloquio di idoneità, obbligatorio, sarà effettuato da un’apposita Commissione nominata dal Consiglio del Corso di Studio di riferimento, secondo i criteri e le modalità di valutazione di ogni programma internazionale.
Il contributo economico è destinato a sostenere le spese di mobilità e non a coprire la totalità dei costi di studio all'estero.
Copertura Sanitaria e Assicurativa
Gli studenti destinatari di posti di mobilità sono assicurati, durante lo svolgimento delle rispettive attività istituzionali, per i seguenti rischi:
 infortuni;
 responsabilità civile verso terzi.
Per la copertura sanitaria, su richiesta dall'Università partner e in funzione del Paese di destinazione, per alcuni programmi risulta necessario effettuare una assicurazione aggiuntiva privata per assistenza sanitaria e rimpatrio.
I crediti acquisiti e le votazioni conseguite dagli studenti presso I'Università partner, sulla base della tabella di corrispondenza degli insegnamenti allegata alle convenzioni o specifico accordo didattico (Learning Agreement), saranno registrati sul certificato (Transcript of Records) rilasciato dall’Ateneo straniero.
 

Piattaforma degli accordi stipulati con paesi Europei ed Extra Europei, suddivisi per nazione. Sono riportate le informazioni di base, per visualizzare l'accordo in dettaglio bisogna accedere alla piattaforma dedicata con le credenziali "community.unipa.it".
Link per Accordi Titolo di Laurea congiunto/doppio/multiplo https://www.unipa.it/amministrazione/direzionegenerale/sspinternationalrelationsoffice/u.o.cooperationandnetworks/accordi-di-cooperazione-internazionale/doppio-titolo-di-laurea/
Per maggiori informazioni vai su https://www.unipa.it/mobilita/studenti-unipa-outgoing/doppie-lauree-magistrali/