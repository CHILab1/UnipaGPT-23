Centro Universitario Sportivo - CUS PALERMO
Scegli tra oltre 40 corsi: attività sempre in linea con le migliori tendenze del momento, condotte da istruttori qualificati e vissute in un ambiente che si basa su qualità, serenità e assenza di pregiudizi. I corsi si dividono tra la sede di Via Altofonte 80 e il San Saverio, in Via Vesalio 7. Entrambe a Palermo.

LA PISCINA, IL CUORE PULSANTE POOL
33 metri di lunghezza, 8 corsie, l'acqua è mantenuta a 28 gradi per tutto l'anno. Coperta d'inverno, scoperta d'estate. Ampio parcheggio per l'utenza.
Il profumo di libertà e la dinamicità della nostra struttura li avverti già dalla copertura removibile. Nei mesi freddi crea un ambiente che non risente per nulla del clima esterno. Dalle ultime settimane di maggio, per tutta l’estate, sino a settembre, nuoterete direttamente alla luce del sole.
Nuotare al Cus Palermo è, in primis una soluzione comoda. Il Centro Universitario Sportivo di Palermo, infatti, è situato proprio su Viale della Regione Siciliana, in posizione centrale rispetto ad ogni zona della città. Di conseguenza abbiamo utenti abitano in luoghi ben diversi di Palermo, ma che grazie alla nostra ubicazione riescono a raggiungerci con grande facilità.
Ogni utente iscritto al Cus Palermo ha libero accesso all’ampio parcheggio. A qualsiasi orario tu possa arrivare, le dimensioni sono così ampie da permetterti sempre di trovare immediatamente un posto.
SIAMO APERTI 7 GIORNI SU 7
I nostri utenti possono nuotare quando vogliono, scegliendo l’orario che più preferiscono. Potrete nuotare alle prime ore dal mattino o subito prima di cena all’uscita da lavoro. Questa totale libertà, unita alla rapidità di accesso e posteggio, permette ai nostri utenti di organizzare la propria settimana con grande relax e incisività.
Anche con la copertura invernale non senti l’odore del cloro, tipico delle piscine al chiuso. Tanti utenti ci scelgono anche per questo dettaglio, ma si sa a volte la differenza la fanno anche dei preziosi particolari.
Il percorso che conduce gli utenti Cus Palermo, dagli spogliatoi alla vasca, è appositamente studiato per rendere la Piscina perfetta per ogni periodo dell’anno.  Immaginate la scena durante i mesi freddi: dallo spogliatoio si arriva subito nella zona delle docce esterne, meravigliosamente calde. Basterà, quindi, riporre l’accappatoio nell’apposita zona a essi destinata e fare una bella doccia calda. Un paio di metri e scenderete in vasca, dove l’acqua sarà sempre calda, mantenuta tutto l’anno a 28 gradi.
A fine allenamento il vostro corpo avrà trascorso un’ora all’interno di un’avvolgente vasca calda. Percorso inverso, accappatoio e subito verso lo spogliatoio. Ecco, ora sapete perché anche in inverno siete sempre in tanti.

SALA FITNESS, OASI DI SPORT E RELAX GYM
Una Sala Fitness ampia, luminosa, che si affaccia direttamente sulla Pista di Atletica. Non allenarti più nei bunker sotterranei. La nostra grande forza è l'atmosfera: nessun pregiudizio, ambiente sano e utenti di ogni età.
Presso il nostro centro fitness puoi:
    Aumentare la massa muscolare;
    Ottenere la definizione corporea;
    Ottenere la perdita della massa grassa;
    Praticare esercizi compensativi e/o correttivi del sistema tonico-posturale.
Ad iscrizione avvenuta, nel corso della prima lezione (concordata in base ai Vostri orari), saranno gettate le basi per la “prima scheda personalizzata” di allenamento. Il tutto, in un ambiente nel quale allenarsi diventa un piacere, prima ancora che un sacrificio fisico.
Docenti Universitari, Istruttori Laureati in Scienze Motorie e Qualificati dal CONI sono disponibili per un confronto quotidiano sul Vostro programma di Allenamento e sul Vostro Stile di Vita.
Frequentando i nostri impianti, se darai la Tua adesione, potresti essere coinvolto in attività di ricerca scientifica portate avanti dalla sezione di Scienze dell’Esercizio Fisico e dello Sport dell’Università degli Studi di Palermo.
    DAL LUNEDÌ - AL VENERDÌ 09.00 - 21.00
    SABATO  09.00 - 14.00

I corsi per adulti forniti dal CUS attualmente sono: Functional Training, G.A.G., Acquagym, Taekwondo, Ginnastica Dolce, Total Body Workout, Corso di Canottaggio, Corso di Vela, Corso di Nuoto, Corso Tennis, Nuoto Libero, Sala Fitness, CrossTraining, Ginnastica del Benessere con metodologia Pilates.
Si offrono percorsi inclusivi di avviamento allo sport, ingresso giornaliero alla piscina, Affitto campi Padel, Affitto Campi Tennis, Affitto Campi Calcio, Corso Assistente Bagnanti

IL PAGAMENTO DELLA QUOTA DI ISCRIZIONE E DEGLI ABBONAMENTI PUO’ ESSERE EFFETTUATO TRAMITE:
– Bancomat
– Carta prepagata
– Carta di Credito
– Assegno di C/C bancario
– Bonifico Bancario (da utilizzare esclusivamente per rinnovo abbonamento, non per nuova iscrizione o rinnovo iscrizione)
– Versamento su C/C Postale n° 19085901 intestato a CUS Palermo
NON SI ACCETTANO CONTANTI

E’ IMPORTANTE SAPERE CHE:
> Alcune attività proposte sono a numero chiuso, dunque, verificare la disponibilità di inserimento in quel corso specifico in segreteria, prima di effettuare il pagamento.
> Il periodo di frequenza dell’abbonamento ha validità solare, decorre dal primo all’ultimo giorno del mese (esclusi fitness e nuoto libero).
> Il rinnovo dell’abbonamento per le attività a numero chiuso (tutti i corsi, esclusi fitness e nuoto libero) dovrà avvenire entro e non oltre il 27 del mese.
> Il pagamento deve essere presentato sempre in segreteria Via Altofonte 80, oppure presso il CUS Point sito all’interno dell’Università di Palermo.
> Il mancato rinnovo entro tali termini verrà inteso come rinuncia da parte dell’interessato.

Per maggiori informazioni vai su https://www.cuspalermo.it/