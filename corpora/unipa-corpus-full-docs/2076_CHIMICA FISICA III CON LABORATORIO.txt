Il corso di CHIMICA FISICA III CON LABORATORIO del corso di Laurea in CHIMICA , ha i seguenti obiettivi formativi: 
L'obiettivo del corso è fornire agli studenti i concetti teorici fondamentali di meccanica quantistica e di termodinamica  statistica, nonché definire il ruolo di queste discipline nell'ambito delle tecniche spettroscopiche. Lo studente acquisirà  familiarità con la formulazione assiomatica della meccanica quantistica, con la descrizione quantistica del moto traslazionale,  rotazionale e vibrazionale, con la quantizzazione dell'energia e con la definizione di stato quantistico. Imparerà la definizione  statistica degli stati di un sistema formato da un elevato numero di particelle, le regole che disciplinano la distribuzione di  queste tra i livelli energetici e le connessione fra proprietà microscopiche e macroscopiche della materia attraverso la  funzione di partizione. Sarà in grado di comprendere le regole che determinano la posizione e l'intensità dei picchi in uno  spettro, e prevedere come appariranno gli spettri rotazionale e vibrazionale di molecole semplici. Sarà in grado di utilizzare i  concetti appresi in altre discipline e nei suoi studi futuri. Il modulo ha l'obiettivo di applicare i concetti acquisiti nel corso di Chimica Fisica III. Ciascuno studente eseguira' 3  esperimenti. L'approccio seguito e' basato sul problem-solving. Le esperienze saranno illustrate collegialmente secondo tale  approccio e i risultati saranno discussi collegialmente sulla base di un approccio di didattica circolare.