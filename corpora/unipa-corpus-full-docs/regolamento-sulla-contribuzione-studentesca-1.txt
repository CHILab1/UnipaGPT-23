Regolamento sulla contribuzione studentesca

Il presente regolamento disciplina la materia dei contributi a carico dagli studenti iscritti ai corsi di studio o scuole di specializzazione dell’Università degli Studi di Palermo per la copertura dei costi dei servizi didattici, scientifici e amministrativi.
Il contributo annuale a carico dagli studenti è determinato nel rispetto dei criteri di equità, gradualità e progressività.
L’adeguamento della tassa Regionale per il Diritto allo Studio sarà disposto in base alle disposizioni della Regione per l’A.A. 2023/24.

COMPOSIZIONE DELLA CONTRIBUZIONE
La contribuzione a carico degli studenti è costituita da:
- Imposta di bollo, assolta in maniera virtuale.
- Tassa regionale per il diritto allo studio, versata secondo l’importo stabilito dalla Regione Siciliana.
- Contributo onnicomprensivo annuale, determinato secondo classi di appartenenza reddituale stabilite in funzione dell’Indicatore della Situazione Economica Equivalente – ISEE, per le prestazioni erogate nell'ambito del diritto allo studio universitario, è dovuto da tutti gli studenti ad eccezione di coloro che beneficiano degli esoneri totali o parziali indicati dal presente regolamento.

CONTRIBUTO ONNICOMPRENSIVO ANNUALE
Il contributo onnicomprensivo annuale è differenziato per le aree e i corsi abilitanti all’esercizio della professione come appresso indicate:
Scientifica  Dipartimenti di: Architettura, Ingegneria, Matematica e Informatica, Fisica e Chimica, Scienze e Tecnologie Biologiche Chimiche e Farmaceutiche, Scienze della Terra e del Mare, Scienze Agrarie, Alimentari e Forestali, Scienze Economiche, Aziendali e Statistiche limitatamente ai corsi: 2131 STATISTICA PER L'ANALISI DEI DATI LT, 2235 STATISTICA E DATA SCIENCE, LM attivato nel 2019/20 e il corso 2068 SCIENZE STATISTICHE disattivato nel 2019/2020
Umanistica   Dipartimenti di: Giurisprudenza, Scienze Politiche e delle relazioni internazionali, Cultura e Società, Scienze Umanistiche, Scienze Psicologiche, Pedagogiche, dell’Esercizio Fisico e della Formazione; Scienze Economiche, Aziendali e Statistiche limitatamente ai corsi: 225 ECONOMIA E AMMINISTRAZIONE AZIENDALE (SEDE AG) LT, 2063 SCIENZE ECONOMICHE E FINANZIARIE LM, 2077 ECONOMIA E AMMINISTRAZIONE AZIENDALE LT, 2081 ECONOMIA E FINANZA LT, 2112 SCIENZE DEL TURISMO LT, 2203 SVILUPPO ECONOMICO, COOPERAZIONE INTERNAZIONALE E MIGRAZIONI LT, 2204 SCIENZE DEL TURISMO(TP)LT, 2205 TOURISM SYSTEMS AND HOSPITALITY MANAGEMENT LM
Medica    Scuola di Medicina e Chirurgia;
Professioni Sanitarie    L/SNT1, L/SNT2, L/SNT3, L/SNT4, LM/SNT1, LM/SNT2, LM/SNT3, LM/SNT4, abilitanti;
Scienze della Formazione Primaria    LM-85 bis, abilitante;
Conservazione e Restauro dei Beni Culturali  LMR/02, abilitante.

Per ciascuna area e corso il contributo onnicomprensivo annuale è determinato secondo le classi di reddito ISEE come specificato nella tabella “A”.
Per i corsi che si svolgeranno prevalentemente o interamente a distanza, oltre al contributo onnicomprensivo annuale, è previsto il pagamento di un contributo annuale aggiuntivo di € 600,00 per gli studenti rientranti fino alla fascia 12 (€. 25.000) e di € 1.200,00 per gli studenti appartenenti a fasce superiori alla 12 (oltre €. 25.000) da versare contestualmente al pagamento della prima rata.
Agli studenti iscritti ad un anno accademico superiore alla durata normale del corso di studi, aumentato di uno, si applica, sul contributo onnicomprensivo dovuto secondo la classe ISEE di appartenenza, la maggiorazione del 10%.

Per maggiori informazioni vai su https://www.unipa.it/servizi/segreterie/.content/documenti/regolamenti_calendari/2023/5105144-def_regolamento-contribuzione--studentesca-2023---24-2.pdf