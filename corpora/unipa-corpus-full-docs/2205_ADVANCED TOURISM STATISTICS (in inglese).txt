Il corso di ADVANCED TOURISM STATISTICS (in inglese) del corso di Laurea magistrale in TOURISM SYSTEMS AND HOSPITALITY MANAGEMENT , ha i seguenti obiettivi formativi: 
Il corso si pone l’obiettivo di presentare gli aspetti principali connessi alla  raccolta e al trattamento statistico delle informazioni con particolare riferimento ai fenomeni turistici. In primo luogo verranno presentate le principali basi informative della statistica  ufficiale: in particolare le piu' diffuse banche dati sul turismo: dal lato dell’offerta, dal lato della domanda e quelle sui  viaggiatori internazionali. Quindi saranno affrontati i problemi di stima dei turisti e delle loro caratteristiche  a livelli territoriali di singole destinazioni e comunque sub-regionali, con metodi diretti, indiretti, e di confronto fra fonti. Il modulo ha inoltre l’obiettivo di sviluppare una competenza nell’analisi statistica  dei fenomeni turistici, con particolare attenzione alla misurazione ed alla quantificazione del turismo e del suo impatto  sul territorio. Il corso avra' un taglio di specializzazione rispetto alla presentazione di  strumenti e metodi dell’analisi statistica, e saranno effettuate apposite esercitazioni e applicazioni che privilegeranno l’interazione  ed il contributo attivo dello studente.