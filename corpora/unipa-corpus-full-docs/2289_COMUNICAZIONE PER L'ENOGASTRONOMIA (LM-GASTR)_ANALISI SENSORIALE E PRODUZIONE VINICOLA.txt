Il corso di ANALISI SENSORIALE E PRODUZIONE VINICOLA del corso di Laurea magistrale in COMUNICAZIONE PER L'ENOGASTRONOMIA del curriculum COMUNICAZIONE PER L'ENOGASTRONOMIA (LM-GASTR), ha i seguenti obiettivi formativi: 
Il Corso fornisce le conoscenze relative alle produzioni enologiche di qualità e ai  principi dell'analisi sensoriale dei vini. Particolare attenzione è data ai processi  di produzione, dalla materia prima alla tavola del consumatore, con specifico  riferimento alle variabili viticole ed enologiche responsabili della qualità      sensoriale del prodotto finito. Sono approfonditi i metodi e le tecniche di analisi qualitativi e quantitativi per il  controllo sensoriale delle uve, dei mosti, dei semilavorati ma soprattutto dei vini  in bottiglia in fase di distribuzione commerciale. Sono approfondite le moderne tecniche di analisi sensoriale per l'identificazione  dei difetti dei vini, dei fattori di qualità tecnologico-enologica, dei fattori di  longevità in bottiglia, dei fattori di qualità commerciale e attuali trend di mercato. Particolare attenzione è dato alla progettazione, riconoscimento e utilizzo di  linguaggio tecnico dei parametri e delle variabili viticoli, enologiche e  tecnologiche che influenzano significativamente la composizione dei vini, quindi  con un impatto qualitativo e quantitativo sulle caratteristiche sensoriali dei  prodotti finiti. Particolare attenzione è data alla formazione della conoscenza sulla  terminologia e proprietà di linguaggio tecnico-scientifico associato ai sistemi di  produzione del vino di qualità e all'analisi sensoriale del vino.