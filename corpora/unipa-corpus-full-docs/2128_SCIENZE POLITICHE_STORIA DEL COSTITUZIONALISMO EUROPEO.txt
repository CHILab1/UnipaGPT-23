Il corso di STORIA DEL COSTITUZIONALISMO EUROPEO del corso di Laurea in SCIENZE POLITICHE E DELLE RELAZIONI INTERNAZIONALI del curriculum SCIENZE POLITICHE, ha i seguenti obiettivi formativi: 
L'insegnamento  si propone di preparare lo studente a una adeguata  conoscenza delle grandi linee evolutive del costituzionalismo europeo e dello  sviluppo delle forme di Stato e di governo di eta' moderna e contemporanea,  con particolare riferimento allo sviluppo delle democrazie nascenti e al  successivo impianto istituzionale dei diritti umani, fino alla negazione  novecentesca dei principi del costituzionalismo. Si propone altresi' di offrire allo  studente alcuni strumenti concettuali per una valutazione critica e consapevole  delle principali e varie forme di organizzazione del potere. Gli studenti acquisiranno cosi' conoscenze specifiche sulle relazioni tra  istituzioni, politica e societa' e sulle diverse configurazioni istituzionali riguardanti  le varie forme di organizzazione del potere nel corso della storia moderna e  contemporanea. In tal modo acquisiranno conoscenze specifiche riguardo al processo che - nei  diversi quadranti territoriali: italiano, europeo ed extraeuropeo - ha condotto alla  nascita e all'affermazione di diverse forme di ordinamento statale; matureranno  competenze che consentiranno loro di analizzare, riflettere, valutare - in  autonomia e criticamente - i nessi che nel corso dell'eta' moderna- contemporanea si sono verificati tra istituzioni, politica e societa; acquisiranno  capacita' critiche, argomentative, comunicative e lessicali appropriate alla  disciplina.