Il corso di COMPLEMENTI DI FISICA CLASSICA del corso di Laurea in SCIENZE FISICHE , ha i seguenti obiettivi formativi: 
L'insegnamento mira a completare la formazione di base degli studenti di  Scienze Fisiche fornendo loro l’occasione di approfondire temi di fisica classica      che, di norma, vengono marginalmente trattati nei tradizionali insegnamenti di  Fisica, ma sono nondimeno di grande interesse e contribuiscono ad arricchire il  curriculum dello studente. Un obiettivo non secondario dell'insegnamento e'  anche quello di allenare lo studente ad applicare gli strumenti teorici della fisica  classica all’analisi della ricca e complessa fenomenologia che emerge  dall’osservazione quotidiana. L'insegnamento e' articolato in quattro parti che  vertono rispettivamente su: fenomeni gravitazionali (con particolare riferimento  al concetto di massa gravitazionale, campo gravitazionale e moti kepleriani),  meccanica dei fluidi (con particolare riferimento a fenomeni di superficie e moti  viscosi), fenomeni elastici e oscillatori (con applicazioni in fisica della musica) e  termodinamica (con approfondimenti su gas reali, fenomeni di trasporto e  potenziali termodinamici).