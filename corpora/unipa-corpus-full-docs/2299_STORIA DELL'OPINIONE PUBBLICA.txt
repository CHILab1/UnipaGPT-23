Il corso di STORIA DELL'OPINIONE PUBBLICA del corso di Laurea magistrale in DIGITAL HUMANITIES PER L'INDUSTRIA CULTURALE , ha i seguenti obiettivi formativi: 
i discenti apprendono il contesto storico, politico e teorico in cui – in età  contemporanea – l’opinione pubblica è nata, si è sviluppata e si è trasformata in  più di due secoli sino a oggi. Vengono così a conoscenza del fenomeno  complessivo, per come si è dato nel corso della storia contemporanea. Gli  studenti applicano i differenti concetti di opinione pubblica considerati, ponendoli  in relazione con le varie fasi storiche in cui sono apparsi. Individuano così le  linee di continuità e di frattura presenti nel fenomeno nel corso del tempo e si  orientano consapevolmente all’interno della sfera pubblica odierna,  caratterizzata su scala globale dalla crisi della democrazia e dalla pervasività  dei nuovi media.