Il corso di IMPIANTI DI  TRATTAMENTO SANITARIO-AMBIENTALE del corso di Laurea magistrale in INGEGNERIA E TECNOLOGIE INNOVATIVE PER L'AMBIENTE del curriculum PROTEZIONE E RISANAMENTO DELL'AMBIENTE, ha i seguenti obiettivi formativi: 
Obiettivo del corso e' l’approfondimento delle conoscenze sugli impianti di  trattamento delle acque destinate al consumo umano, sugli impianti di  depurazione e su quelli di smaltimento dei rifiuti solidi urbani. In particolare  verranno affrontati tutti i principali processi per il trattamento di potabilizzazione  delle acque superficiali; i processi e le tecnologie avanzate  per l’adeguamento  e il potenziamento degli impianti di depurazione delle acque reflue; i processi di  selezione e recupero, gli impianti di incenerimento e le discariche controllate dei  RU. Ogni argomento verra' affrontato partendo da una descrizione del processo,  passando poi al dimensionamento basata su adeguati modelli di calcolo per  finire alla descrizione di dettaglio delle modalita' costruttive e delle applicazioni  concrete.  Nell’ambito del corso sara' sviluppato il progetto di un impianto che sara'  dimensionato in osservanza alle vigenti normative in campo ambientale. Il  progetto includera' i calcoli di dimensionamento e la rappresentazione grafica  delle unita' di trattamento, degli schemi di processo e della planimetria dell'intero  impianto.