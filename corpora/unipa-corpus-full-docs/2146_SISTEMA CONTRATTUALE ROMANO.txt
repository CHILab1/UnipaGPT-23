Il corso di SISTEMA CONTRATTUALE ROMANO del corso di Laurea in CONSULENTE GIURIDICO D'IMPRESA , ha i seguenti obiettivi formativi: 
Acquisire la consapevolezza del carattere storico del fenomeno giuridico, ai fini  di una comprensione piena e integrale degli istituti del diritto vigente. Sviluppare un metodo di studio e di apprendimento critico e multidisciplinare,  che porti lo studente a confrontarsi, sin dal primo anno, con la realtà  dell’“impresa” intesa nella sua globalità. Maturare, anche attraverso l’esame  esegetico delle fonti discusse a lezione, l’attitudine a problematizzare e a  intendere il diritto come una questione “viva e aperta”, fugando così il rischio di  conferire allo stesso connotati rigidamente formalistici.     Affinare il ragionamento giuridico, mediante lo studio delle impostazioni, delle  interpretazioni e delle soluzioni fornite dai giuristi romani, che possa essere  applicato nei vari settori in cui lo studente si dovesse trovare in futuro ad  operare, specie per il profilo giuridico e aziendale che richiede una formazione  interdisciplinare.