Il corso di IDROGEOLOGIA E LAB GIS C.I. del corso di Laurea in SCIENZE GEOLOGICHE , ha i seguenti obiettivi formativi: 
Il corso mira a fornire allo studente le competenze di base nel campo dell'idrogeologia: proprietà idrogeologiche delle rocce,  rapporti tra assetto geologico ed assetto idrogeologico, impostazione del bilancio idrogeologico, falde e mezzi acquiferi,  applicazioni della legge di Darcy per la costruzione e/o interpretazione di carte piezometriche, metodi di indagine per la  caratterizzazione del mezzo acquifero, sfruttamento delle risorse (pozzi e sorgenti) qualità delle acque e loro protezione. L'obiettivo del modulo e' quello di fornire la conoscenza di base teorica e pratica della tecnologia GIS (Geographic Information System). Lo studente dovra' essere in grado di comprendere la strutturazione dei sistemi GIS, nonche' le modalita' di  georeferenziazione e le proiezione/trasformazione dei dati GIS. Inoltre, costituiranno abilita' applicative indispensabili l'utilizzo  di tool di analisi ed elaborazione idro-morfologica dei DEM (digital elevation models), per la realizzazione di profili altimetrici,  per la vettorializzazione di linee di spartiacque, reti idrografiche e limiti geologici e per la realizzazione di cartografia tematica  di tipo idrogeologico e la redazione di bilanci idrologici. Infine, gli studenti dovranno essere in grado di predisporre  correttamente sul piano cartografico formale un output di stampa (mappe e profili).