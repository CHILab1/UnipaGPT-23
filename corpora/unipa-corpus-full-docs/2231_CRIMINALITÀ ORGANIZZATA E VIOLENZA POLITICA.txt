Il corso di CRIMINALITÀ ORGANIZZATA E VIOLENZA POLITICA del corso di Laurea magistrale in COMUNICAZIONE PUBBLICA, D'IMPRESA E PUBBLICITA' , ha i seguenti obiettivi formativi: 
Obiettivo del corso e' quello di analizzare il ruolo svolto dal simbolico e dalle  interazioni comunicative nei processi di costruzione, negoziazione e  riconoscimento reciproco del self all'interno dei contesti mafiosi. Partendo dal  modello proposto da Vladimir Jankelevitch, e prendendo in esame sia la  comunicazione tra gli associati, sia i processi di costruzione dell’immagine  pubblica della mafia si evidenzieranno i legami di entrambe con una duplice  forma di malinteso: l’inganno (utilizzato soprattutto nelle forme di  accreditamento verso l’esterno) e il malinteso doppiamente beninteso  (indispensabile nella relazione tra i coassociati). La dimensione simbolica verra'  assunta come una prospettiva epistemologica forte, un campo di osservazione  privilegiato, un filtro attraverso cui esaminare le diverse declinazioni e i differenti  aspetti del fenomeno mafioso che ben si adatta a comprendere l’attuale  momento evolutivo dell’organizzazione criminale. Proponendo una disamina di  differenti ruoli sociali ricoperti nelle strutture organizzative mafiose, si procedera'  ad una lettura diacronica delle loro trasformazioni, evidenziando gli elementi e le  principali variabili che a tali modificazioni hanno prioritariamente concorso e  facendo costante riferimento a esempi concreti di storie di vita e di scambi  comunicativi tra soggetti appartenenti all'organizzazione criminale. Si prendera'  in esame il peso che fattori esterni all'organizzazione criminale (congiunture  politiche, assetti sociali, scenari internazionali, dimensioni istituzionali, aspetti  normativi, ecc.), fattori situazionali, e dinamiche interne hanno giocato nel  determinarne gli assetti organizzativi, le scelte personali e strategie  comunicative dei soggetti che ne fanno parte. Si esaminera, inoltre, la differenza  che – nel definire, percepire, comunicare in pubblico i rispettivi ruoli – gioca  l’appartenenza sociale e la collocazione all'interno dell’organizzazione criminale.  L’analisi delle immagini pubbliche della mafia costituira' ulteriore oggetto di  riflessione, anche attraverso lo studio di materiale filmico e documentario,  intercettazioni e documenti processuali. Una specifica attenzione sara' dedicata  allo studio del linguaggio dei mafiosi, di cui verranno prese in esame il sistema  delle regole ma soprattutto le strategie messe in atto nelle interazioni dialettiche  (con particolare riferimento ai confronti in sede giudiziaria). Partendo dall'analisi  di una lunga e articolata testimonianza di un importante collaboratore di  giustizia, infine, un approfondimento specifico sara' dedicato ai processi di  fuoriuscita dalle mafie, alle condizioni che determinano tali importanti fratture  biografiche e alle difficolta, alle ambiguita' e ai pericoli che le accompagnano.