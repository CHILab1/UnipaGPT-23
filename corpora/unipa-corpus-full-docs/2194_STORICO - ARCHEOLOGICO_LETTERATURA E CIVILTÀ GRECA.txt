Il corso di LETTERATURA E CIVILTÀ GRECA del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum STORICO - ARCHEOLOGICO, ha i seguenti obiettivi formativi: 
Il Corso, che tiene conto anche delle esigenze degli studenti che non possiedono alcuna precedente conoscenza di greco,  mira a offrire un ampio quadro di riferimento della storia della letteratura greca attraverso la presentazione, da parte del  docente, di problematiche, autori e generi che ne hanno segnato le tappe principali dalle origini sino all’eta' ellenistico-romana  e tardoantica, con particolare attenzione per questioni relative alla periodizzazione e cronologia generale, terminologia  tecnica, approccio alle fonti, oralita, auralita' e scrittura, storia della tradizione dei testi, definizione di letteratura e generi  letterari, principali orientamenti critici. I contenuti delle lezioni saranno illustrati dal docente attraverso la lettura di una scelta  di testi in traduzione italiana, e in misura minore in lingua originale. Il percorso tematico di quest’anno, dal titolo “Cantare per  gli dèi, cantare per gli uomini”, affronta le variegate forme in cui nella Grecia antica, e soprattutto nell’età arcaica e classica, si  realizzò la composizione di poesia cantata (detta melica, da melos). Delle forme poetiche accompagnate da strumenti  musicali, si studieranno i specifici contesti, rituali, religiosi, politici, di composizione, le modalità di performance, e i modi della  diffusione e tradizione, distinguendo, sulla base della terminologia tecnica attestata nelle fonti antiche, innanzitutto tra  canzoni per gli dèi (inni) e canzoni per gli uomini, e quindi spaziando tra i diversi sottogeneri legati alla specifica occasione di  composizione. La trattazione sarà quindi non tanto tematica, ma verterà principalmente sugli aspetti tecnici e letterari della  composizione poetica, privilegiando l’esame dei contesti e del rapporto tra poeta e pubblico. Tutti gli argomenti verranno illustrati con l’ausilio di testi in fotocopia e di una presentazione ppt curata dal docente, che verra'  poi messa a disposizione degli studenti per la preparazione dell’esame. Una lezione sarà tenuta da uno studioso esperto nel  campo di studi relativo alla lirica e musica greca. Gli studenti non frequentanti sono invitati a concordare con il Docente un programma alternativo per l'esame finale. Il Corso, che tiene conto anche delle esigenze degli studenti che non possiedono alcuna precedente conoscenza di greco,  mira a offrire un ampio quadro della civiltà greca, in particolare della religione, della politica, dell’etica, oltre che delle idee dei  Greci su se stessi e degli Altri. I contenuti delle lezioni saranno illustrati dalla docente attraverso la lettura di una scelta di testi  in traduzione italiana, e in misura minore in lingua originale. Una particolare attenzione sarà rivolta alla terminologia greca nei  campi sopra menzionati e agli aspetti grammaticali e lessicali dei testi presi in esame. Tutti gli argomenti verranno illustrati con una selezione di testi in fotocopia e con presentazioni in  Power Point curate dalla  docente. Gli studenti che non frequentano le lezioni sono invitati a concordare con la docente un programma alternativo per gli esami  finali. In generale, si invitano gli studenti a leggere e a studiare su qualsiasi argomento e ambito del sapere, e ad andare oltre la  specializzazione disciplinare in nome della cultura, che è sempre un campo aperto.