Il corso di ELETTRONICA 2 del corso di Laurea in INGEGNERIA ELETTRONICA del curriculum ELECTRONICS FOR ROBOTICS AND MECHATRONICS, ha i seguenti obiettivi formativi: 
Il corso rappresenta il primo insegnamento di Elettronica Digitale proposto dal  manifesto degli studi in Ingegneria Elettronica e si propone di fornire agli  studenti una ampia preparazione di base nel campo della analisi e della  progettazione di sistemi elettronici digitali. Assieme allo studio delle principali  famiglie logiche, con particolare attenzione alla famiglia CMOS, vengono  proposte anche le relative tecnologie di microfabbricazione che stanno alla base  per la realizzazione dei circuiti integrati e che verranno poi approfondite ed  ampliate verso la nanofabbricazione nel Corso di Laurea Magistrale in  Ingegneria Elettronica. Sono previste, assieme a lezioni teoriche, una serie di  esercitazioni progettuali che servendosi di data sheets di circuiti integrati  commerciali, realizzati in tecnologia bipolare e CMOS, consentiranno agli  studenti di impadronirsi delle metodologie per la progettazione di sistemi  elettronici digitali.