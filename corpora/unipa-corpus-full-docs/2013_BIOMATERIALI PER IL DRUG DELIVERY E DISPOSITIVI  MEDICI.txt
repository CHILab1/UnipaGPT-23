Il corso di BIOMATERIALI PER IL DRUG DELIVERY E DISPOSITIVI  MEDICI del corso di Laurea magistrale a ciclo unico in CHIMICA E TECNOLOGIA FARMACEUTICHE , ha i seguenti obiettivi formativi: 
L’obiettivo del Corso e' quello di fornire agli studenti informazioni riguardanti gli  attuali approcci utilizzati per la sintesi e la caratterizzazione di biomateriali e  dispositivi impiegati nel campo farmaceutico (biomateriali per il rilascio  controllato dei farmaci) e biomedico (biomateriali e dispositivi per la medicina  rigenerativa). Verranno date informazioni sui materiali polimerici utilizzati, sulle  metodiche di preparazione e sulle loro proprieta' chimiche e chimico-fisiche.  Particolare attenzione verra' rivolta allo studio delle proprieta' di rilascio di  farmaci da tali sistemi e quindi alla loro applicazione in campo farmaceutico ed  allo studio delle proprietà biomedicali come sistemi per supportare la  rigenerazione tissutale. Inoltre, sarà presentata la classificazione normativa dei  dispositivi medici,  fornendo una conoscenza di base delle norme che  regolamentano produzione, controllo, commercializzazione e vigilanza  accennando alla specifica disciplina nazionale ed europea.