Il corso di METODOLOGIA EPIDEMIOLOGIA APPLICATA C.I. del corso di Laurea magistrale in SCIENZE INFERMIERISTICHE E OSTETRICHE , ha i seguenti obiettivi formativi: 
Al termine del corso lo studente dovra' essere in grado di: dare la definizione di reazione avversa da farmaci  spiegare la  distinzione tra reazione avversa da farmaci ed evento avverso; descrivere ed applicare i criteri sulla base dei quali si puo'  stabilire il rapporto di causalita' tra reazione e farmaco; analizzare l'importanza clinica, in riferimento al concetto rischio/ beneficio, della diversa incidenza delle ADR; spiegare la relazione temporale tra la somministrazione di un farmaco e  comparsa di un'ADR in riferimento ai diversi possibili meccanismi farmacologici; elencare e descrivere i criteri sulla base dei  quali le ADR vengono classificate. spiegare il significato clinico ed epidemiologico di tale classificazione; descrivere gli  obiettivi, le caratteristiche e i limiti delle sperimentazioni cliniche; descrivere gli obiettivi e i metodi utilizzati in  Farmacoepidemiologia. Il modulo si propone di fornire gli elementi di base per comprendere le metodologie e gli aspetti tecnico-applicativi per il  trattamento dell’informazione sanitaria attraverso le tecnologie informatiche. Verra' illustrata l’architettura di un sistema  informativo sanitario, ed in particolare l’applicazione della cartella clinica elettronica alla gestione del percorso assistenziale  del paziente. L’allievo acquisira' nozioni circa le codifiche comunemente usate in medicina, e riguardo gli aspetti normativi  relativi alla protezione dei dati personali. Verranno, inoltre, fornite indicazioni per la costruzione di una piattaforma di business  intelligence per l’analisi dei dati sanitari raccolti. Gli aspetti applicativi verranno illustrati facendo riferimento al sistema  informativo in uso presso il Policlinico Universitario P. Giaccone di Palermo. Il Corso si propone di far acquisire allo studente conoscenze e competenze relative alla prevenzione delle malattie e alla promozione della salute del singolo e della collettivita; si propone, inoltre, di far conoscere gli aspetti strutturali, organizzativi e gestionali del sistema sanitario nazionale. Lo studente verra, quindi, avviato alla conoscenza dei determinanti di salute e dei sistemi di sorveglianza sanitaria; alla comprensione dei meccanismi di insorgenza e di diffusione delle malattie e del loro impatto sulla comunita; all’apprendimento dei principi e delle strategie della medicina preventiva e della promozione della salute, alla conoscenza delle principali norme legislative che regolano l'organizzazione sanitaria e l’assistenza di primo livello. Si ritiene fondamentale abituare il futuro professionista della sanità al ragionamento ed al giudizio critico nell’analisi ed interpretazione dei dati di tipo epidemiologico e degli indicatori di rischio specifico, nel definire la natura di un problema sanitario e nel progettare ed attuare una strategia per risolverlo sia a livello individuale che collettivo.