Il corso di GEOGRAFIA E SOSTENIBILITÀ del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum SVILUPPO ECONOMICO, AMBIENTE E SOSTENIBILITÀ, ha i seguenti obiettivi formativi: 
OBIETTIVI FORMATIVI Il corso intende stimolare l’apprendimento di nuovi punti di vista per l’analisi di  spazi, città e territori, attraverso un percorso interdisciplinare che miri a una  comprensione in chiave critica non soltanto di fatti e fenomeni, ma anche di  rappresentazioni e discorsi. A tal fine, il corso intende invogliare le studentesse  e gli studenti a sviluppare curiosità scientifica nei confronti del territorio  analizzato (in primis le città) e degli attori sociali che lo abitano.  Allo scopo di rafforzare le competenze in lingua inglese delle studentesse e  degli studenti, verrà discusso in aula in lingua inglese il testo illustrato "Ways of  knowing" di Nipesh Palat Narayanan, Natasha Cornea, Surindari Dhesi.