Il corso di TPVES del corso di Laurea magistrale a ciclo unico in MEDICINA E CHIRURGIA del curriculum MEDICINA E CHIRURGIA - CHIRONE, IPPOCRATE, HYPATIA, ha i seguenti obiettivi formativi: 
RISULTATI DI APPRENDIMENTO ATTESI I principi cui si ispirano i criteri della valutazione del “saper fare” e del “saper  essere” medico, sono volti a caratterizzare il livello di maturazione e di  consapevolezza della professionalità che lo studente acquisisce nel corso degli  anni di frequenza, sia nel campo delle proprie competenze cliniche, per quanto  riguarda le conoscenze e le evidenze scientifiche, le abilità cliniche, le capacità  comunicative e le corrette capacità di ragionamento clinico, sia per quanto  riguarda l’accrescimento delle capacità personali a sapersi prendere cura dei      pazienti, l’impegno all’onestà, all’integrità e all’entusiasmo nella pratica della  medicina, alle capacità a sapersi relazionare con le diverse figure professionali  che hanno parte attiva nel team di cura, l’impegno a voler raggiungere  l’eccellenza.  I tutor dovranno avere la consapevolezza che tali tirocini, al pari delle altre  attività professionalizzanti del Corso di Laurea, dovranno, allo stesso tempo,  saper promuovere queste capacità negli Studenti che saranno successivamente  valutati. Risultati efficaci potranno essere raggiunti attraverso un impegno forte  all’interno del patto formativo docente-studente, nell’ambito della pratica clinica  quotidiana. In particolare i risultati attesi sono: 1.Le conoscenze e la capacità di comprensione che gli studenti conseguiranno  nel corso del tirocinio riguardano conoscenze interpretative e decisionali  caratterizzate dall’apprendimento e dall’interpretazione dei parametri vitali, dalla  metodologia diagnostica e dai principali test strumentali di base. Inoltre, lo  studente padroneggia le capacità necessarie a impostare le terapie di base, le  tecniche e le good practices per le materie oggetto di tirocinio. 2.Le capacità di applicare le “conoscenze e comprensione”, che lo studente  conseguirà, nel corso del tirocinio gli permetteranno un approccio professionale  e il possesso di competenze adeguate sia per ideare e sostenere  argomentazioni, sia per iniziare a risolvere problemi complessi, con riferimento  agli ambiti clinici, chirurgici ed assistenziali del percorso formativo del CdLMU in  Medicina e Chirurgia. 3.In questi ambiti lo studente svilupperà la manualità necessaria per eseguire  esami diagnosti e prestazioni specialistiche nelle discipline svolte. Sarà rivolta  particolare attenzione alla rilevazione dei parametri vitali e alle attività  diagnostiche, procedurali ed anamnestiche mediche, chirurgiche e della  medicina generale. 4.Autonomia di Giudizio: Lo studente acquisirà le basi per sviluppare la propria  autonomia di giudizio sviluppando la capacità di raccogliere ed interpretare i dati  che derivano dall’anamnesi, dall’esame obiettivo e dai dati di laboratorio negli  ambiti della clinica medica, della clinica chirurgica e della medicina di base. Lo  studente dovrà possedere una autonomia di giudizio con particolare riferimento  alla capacità di formulare ipotesi diagnostiche corrette, ipotizzare una prognosi e  progettare un percorso terapeutico. A tal fine, sarà necessario integrare gli  aspetti pratici sviluppati ed appresi durante il tirocinio con le conoscenze  teoriche oggetto dei programmi dei corsi integrati di riferimento. 5.Abilità Comunicative: Gli studenti dovranno sviluppare l’interazione “medico- paziente” al fine di saper comunicare informazioni relative allo stato di salute;  inoltre, dovranno saper interagire con i propri colleghi al fine di comunicare e  comprendere idee, problemi e soluzioni a interlocutori specialisti e non  specialisti. 6.Capacità di apprendimento: gli studenti devono sviluppare le capacità di  apprendimento necessarie per acquisire, sintetizzare, elaborare, formulare,  efficacemente le problematiche mediche e chirurgiche utili per sostenere  singolarmente ed in gruppo quanto previsto nel regolamento ministeriale relativo  al tirocinio abilitante alla professione medico-chirurgica.