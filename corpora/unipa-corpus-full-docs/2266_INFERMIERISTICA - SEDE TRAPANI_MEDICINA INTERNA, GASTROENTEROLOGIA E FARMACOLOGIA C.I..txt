Il corso di MEDICINA INTERNA, GASTROENTEROLOGIA E FARMACOLOGIA C.I. del corso di Laurea in INFERMIERISTICA del curriculum INFERMIERISTICA - SEDE TRAPANI, ha i seguenti obiettivi formativi: 
Gli obiettivi formativi del modulo includono la familiarità con concetti e lessico propri della disciplina; la conoscenza degli  ambiti sperimentali e clinici nei quali interviene la farmacologia, la consapevolezza delle interazioni tra farmaco e organismo,  e l'acquisizione dei principi per l'uso appropriato del farmaco. Particolari obiettivi formativi riguardano la consapevolezza del  ruolo attivo del professionista sanitario nel monitoraggio dell'efficacia e della sicurezza della terapia, nella promozione  dell'aderenza terapeutica, nell'informazione basata sulle evidenze. Conoscenza e comprensione: Obiettivo del Modulo e' la conoscenza da parte dello Studente della tassonomia, della  epidemiologia, dell’etiopatogenesi, della storia naturale, della diagnosi differenziale, della fenomenologia clinica e del  management terapeutico delle piu' frequenti patologie, a carattere acuto e cronico, della Medicina Interna.  Lo Studente dovra' pure acquisire il significato clinico diagnostico e prognostico di alcune indagini laboratoristiche e  strumentali di specifica esecuzione nella gestione di alcune entita' cliniche internistiche (EGA, Spirometria, paracentesi  diagnostica e terapeutica, toracentesi, tests coagulativi, diagnostica radiologica…).  Capacita' di applicare conoscenza: lo Studente, al termine del corso, grazie alle acquisizioni di cui sopra, dovra' essere  capace di  applicare le informazioni per una corretta diagnostica differenziale fra le malattie con segni e sintomi comuni,  indicare per la diagnosi una scelta consapevole delle varie metodiche diagnostiche ed applicare le giuste scelte terapeutiche  per una corretta gestione del malato.  Capacita' di apprendimento: lo Studente, al termine del corso, grazie alle acquisizioni di cui sopra, dovra' essere capace di  correttamente applicare le informazioni per una diagnosi delle maggiore complicanze delle malattie in Medicina Interna  e  gestioni delle stesse. La verifica verra' effettuata con un esame finale orale. Il corso si prefigge di fornire agli studenti: - la conoscenze delle principali malattie gastroenterologiche , - la correlazione tra  nutrizione, comportamenti alimentari e malattie gastroenterologiche ; - le conoscenze per stabilire una corretta relazione con i  pazienti che sono affetti da patologie gastroenterologiche; - le capacita' di interagire con le altre figure professionali (medici,  infermieri , farmacisti) che partecipano alla gestione della salute dei pazienti. Lo studente deve acquisire conoscenze riguardo  a: - meccanismi eziopatogenetici che determinano le malattie digestive acute e croniche e sulla loro storia naturale; -  interpretazione dei sintomi riferiti dai pazienti e nella capacita' di discussione con le altre figure sanitarie; - processi  diagnostici e le terapie delle principali malattie dell’apparato digerente. - relazione con il paziente per poter valutare le  difficolta' dell’alimentazione nelle malattie gastro-intestinali croniche, e potere consigliare regimi alimentari corretti e utili per le  patologie acute e croniche. - programmazione e gestione della dieta parenterale e/o enterale per i pazienti con le malattie  dell’apparato digerente con esordio clinico grave o in fase terminale. Comprendere l’approccio infermieristico al paziente  gastroenterologico, compreso il paziente anziano.