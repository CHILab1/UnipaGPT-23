Il corso di DIRITTO INDUSTRIALE del corso di Laurea magistrale a ciclo unico in GIURISPRUDENZA del curriculum GIURISPRUDENZA (CANALE TP) - PROFILO FORENSE AD INDIRIZZO CIVILISTICO E DI IMPRESA, ha i seguenti obiettivi formativi: 
L’obiettivo formativo che ci si propone e' quello di fornire gli studenti del corso le  conoscenze, competenze ed abilita' di base necessarie a: - svolgere il prescritto periodo di pratica professionale ed accedere ai relativi  concorsi, finalizzati a divenire avvocato di impresa o del diritto degli affari,  notaio, o magistrato assegnato alle sezioni specializzate in materia di diritto  d’impresa; - proseguire gli studi in materia di diritto commerciale e di impresa, candidandosi  a concorsi di dottorato di ricerca con pertinente oggetto, o alla ammissione a  corsi di Master o Laws Master anche internazionali nell’area di riferimento; - candidarsi alla iscrizione all’Albo dei Consulenti in Proprieta' Industriale; - piu' ampiamente, affrontare e superare qualsiasi prova concorsuale o  comunque selettiva che richieda la dimostrazione di conoscenze e competenze  tecniche in materia di diritto industriale e che sia finalizzata allo svolgimento di  attivita' professionali nel settore giuridico di riferimento. A tal fine, lo studente del corso dovra: - sapere interpretare ed inquadrare sistematicamente e nella gerarchia delle      fonti ogni testo normativo, anche di recentissima emanazione, relativo alla  regolamentazione giusprivatistica dell’impresa; - sapere leggere e sistematizzare il testo di decisioni giurisprudenziali di ogni  ordine e grado in materia, traendone la massima e confrontandola con la  casistica precedente; - sapere presentare e discutere con approccio critico-problematico le principali  questioni del diritto commerciale e dell’impresa, con adeguata consapevolezza  della relativa evoluzione normativa ed interpretativa; - sapere utilizzare gli strumenti di acquisizione e aggiornamento dei materiali  dottrinali e giurisprudenziali in materia, anche attraverso l’uso di strumenti  informatici; - saper produrre testi giuridici nell’area del diritto industriale, sia pure ad un  livello di base, quali contratti, atti costitutivi e statuti di societa, atti processuali.