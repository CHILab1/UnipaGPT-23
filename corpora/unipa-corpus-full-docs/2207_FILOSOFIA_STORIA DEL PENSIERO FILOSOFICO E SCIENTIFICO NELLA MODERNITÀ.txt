Il corso di STORIA DEL PENSIERO FILOSOFICO E SCIENTIFICO NELLA MODERNITÀ del corso di Laurea magistrale in SCIENZE FILOSOFICHE E STORICHE del curriculum FILOSOFIA, ha i seguenti obiettivi formativi: 
Obiettivo del corso e' condurre lo studente a imparare a confrontarsi con testi  filosofici e scientifici, inserendoli nel contesto della storia del pensiero sia  scientifico che filosofico della modernita, in particolare dell'Ottocento, in lingua  originale e nel confronto con la traduzione italiana. Muovendo dalla specifica  angolatura del dibattito ottocentesco sia filosofico sia scientifico sulla teoria  dell'evoluzione di Darwin,  si sviluppera' un concreto dialogo ermeneutico con le  opere esaminate (i testi di Darwin, Spencer e Nietzsche), sulla base dell’assunto  dell’utilita' di intrecciare storia del pensiero filosofico e storia del pensiero  scientifico, tenendo presente il dialogo interdisciplinare e sulla base della  necessita' di far prendere consapevolezza agli studenti della natura e  dell'origine genealogica  di alcuni concetti chiave del dibattito filosofico e  scientifico sulla teoria dell'evoluzione di Darwin come teleologia, casualita,  istinto autoconservazione, selezione naturale, autoregolazione ecc.. Nelle  lezioni frontali e nelle esercitazioni si provera' a leggere effettivamente i testi,  misurandosi con la loro articolazione concettuale e appropriandosi del loro  lessico, senza limitarsi alla costruzione di una mera schematizzazione. I risultati  acquisiti sono di volta in volta verificati all’inizio e al termine delle lezioni.