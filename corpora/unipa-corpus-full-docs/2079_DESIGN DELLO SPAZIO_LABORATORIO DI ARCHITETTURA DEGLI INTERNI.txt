Il corso di LABORATORIO DI ARCHITETTURA DEGLI INTERNI del corso di Laurea in DISEGNO INDUSTRIALE del curriculum DESIGN DELLO SPAZIO, ha i seguenti obiettivi formativi: 
Lezioni frontali sulla composizione primaria dello spazio connesse ad indagini  sulle opere dei maestri definiranno il supporto teorico per il progetto di  un'architettura di medie dimensioni destinata ad un uso pubblico da adibire allo  svolgimento di attività espositive-culturali temporanee. Particolare attenzione  sarà rivolta alla composizione dello spazio interno nel quale saranno indagate:  le relazioni tra invaso e involucro contemplando plausibili dissociazioni di forma,  misura e materia, tra i due sistemi utili  alla collocazione di vani di servizio e  locali accessori; le soluzioni tecnico/costruttive pertinenti ad un plausibile smontaggio e  rimontaggio a supporto dell'organizzazione di futuri eventi.  A conclusione del laboratorio lo studente dovrà essere consapevole della  complessità inerente la composizione di un interno al fine di valorizzare nel  progetto il rapporto fra struttura, misura, materia, luce (naturale e artificiale), e  funzioni in esso esercitate.