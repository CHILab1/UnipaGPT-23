Il corso di QUALITÀ E ISPEZIONE DEGLI ALIMENTI DI ORIGINE ANIMALE C.I. del corso di Laurea in SCIENZE GASTRONOMICHE , ha i seguenti obiettivi formativi: 
Fornire agli studenti gli strumenti normativi (comunitari, nazionali e regionali), teorici (con riferimento al concetto di  valutazione igienico sanitaria e di sicurezza degli alimenti) ed operativi (in termini di ricerca e di elaborazione dei dati tecnici,  produttivi e di processo) necessari per formulare giudizi di idoneità igienico-sanitaria delle matrici alimentari. Obiettivo del modulo è quello di impartire conoscenze, per le diverse filiere di produzione degli alimenti di origine animale,  sugli aspetti legati alla qualificazione dei prodotti. In particolare, verranno descritti i requisiti e gli attributi di qualità di latte,  carne e uova evidenziando le basi fisiologiche ed i fattori che concorrono alla loro determinazione, unitamente alle modalità e  alle procedure di rilevamento e misurazione.