Il corso di DISCUSSIONE CASI CLINICI E TECNICHE DI INTERVENTO (LAB. TPV INT.) del corso di Laurea magistrale in PSICOLOGIA CLINICA del curriculum RELAZIONE E CURA, ha i seguenti obiettivi formativi: 
Gli obiettivi del laboratorio si caratterizzano in modo particolare in relazione  all’acquisizione di un metodo di lettura clinica di un caso, fondato sulla corretta  valutazione anamnestica, nosografica, intrapsichica e interpersonale della  situazione presentata. Tali obiettivi sono coerenti con quelli previsti del quadro  A4.a della scheda SUA, specificatamente la capacita' di valutare, fare diagnosi e assessment del funzionamento mentale e delle dinamiche relazionali di      persone, famiglie, gruppi. Inoltre si propone di facilitare l’acquisizione delle metodiche psicologiche di  base, funzionali alla consulenza, diagnosi e trattamento, legate ai bisogni del  paziente, in accordo a quanto previsto dalle competenze del profilo  professionale dello psicologo clinico descritte nel quadro A2.a della scheda  SUA, in relazione alla progettazione di diversi setting per il lavoro clinico basati su una corretta analisi della domanda. Implementare le capacita' di  comunicazione, ascolto e di comprensione empatica a partire dalla narrazione di  un caso clinico.