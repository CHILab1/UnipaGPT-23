Il corso di STATISTICA, ELABORAZIONE ED ARCHIVIAZIONE DELLE IMMAGINI E FISICA C.I. del corso di Laurea in TECNICHE DI RADIOLOGIA MEDICA, PER IMMAGINI E RADIOTERAPIA del curriculum TECNICHE DI RADIOLOGIA MEDICA, PER IMMAGINI E RADIOTERAPIA - SEDE TRAPANI, ha i seguenti obiettivi formativi: 
Conoscere i principi di base di meccanica, termodinamica, fisica dei fluidi e elettromagnetismo. Essere in grado di applicare  le leggi studiate con ragionamenti su esempi ed esercizi. Il corso mira a fornire la conoscenza dei principi fondamentali delle tecnologie associate all'informazione e alle comunicazioni  come giusto supporto alla diagnostica per immagini. Il modulo propone un percorso introduttivo sui sistemi informatici,  analizzandone i principi fondamentali di funzionamento delle tre infrastrutture portanti: l'infrastruttura hardware, software e di  rete. Particolare enfasi sara' data alla conoscenza dei principi di funzionamento dei sistemi RIS (Radiology Information  Systems) e PACS (Picture Archiving and Communication System). Successivamente verra' introdotto il concetto di immagine  digitale, verra' valutato l'impatto della variazione della risoluzione spaziale e di contrasto e verranno presentate le  caratteristiche generali delle tecniche di filtraggio e di miglioramento della qualita' delle immagini digitali radiologiche. Il corso si propone di introdurre la metodologia statistica indirizzando la conoscenza al genere di problemi che si incontrano  piu' frequentemente nell'esercizio delle professioni sanitarie. Gli studenti acquisiranno i concetti di base della statistica  descrittiva ed inferenziale, del calcolo delle probabilita' e della misurazione dell'accuratezza dei test diagnostici.