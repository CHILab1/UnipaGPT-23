Il corso di ARCHITETTURA TECNICA del corso di Laurea magistrale a ciclo unico in ARCHITETTURA , ha i seguenti obiettivi formativi: 
L'Architettura Tecnica, nell'ambito del Corso di LM Architettura, contribuisce alla  definizione e consolida la filiera virtuosa ed integrata degli insegnamenti che  affrontano i temi del progetto, della costruzione, della produzione e della  gestione del patrimonio edilizio esistente e di nuova realizzazione, temi che  trovano i propri presupposti nella "qualità" e nella "responsabilità ambientale e  sociale" dei processi di modificazione dell'ambiente, in linea con gli obiettivi  delle politiche comunitarie dell’ultimo decennio. Il corso proporrà alcuni cenni  inerenti i paradigmi della salvaguardia dell’ambiente; dell’efficienza energetica  degli edifici; dell'"edilizia circolare" per il riutilizzo delle risorse; della prevenzione  dei danni e tutela del costruito nelle sue diverse articolazioni e scale (sicurezza  primaria e secondaria in ambito urbano, edilizio e degli abitanti).  OBIETTIVI FORMATIVI DELL'INSEGNAMENTO SONO: Contribuire alla formazione di base e propedeutica degli studenti, per la  definizione di una figura professionale, quella dell'Architetto, in grado di  confrontarsi da una parte con le specificità e gestire le problematiche relative al  patrimonio costruito esistente (attraverso lo studio dei materiali, delle tecniche,  l'analisi storico-critica del processo costruttivo, la diagnostica per la valutazione  delle prestazioni) e di prefigurare dall'altra nuovi scenari edilizi attraverso  l'elaborazione di soluzioni tecniche, innovative e sostenibili. Capacità di interpretare la complessità delle relazioni tra materiali/tecniche  costruttive/ambiente costruito/opera architettonica, con riferimento al patrimonio  di pregio ed al patrimonio diffuso, alle nuove realizzazioni e alla strutturazione  dei paesaggi. In tal senso, la riflessione sul rapporto tradizione-innovazione si  attua nell'affermazione del tipico approccio fondativo dell'Architettura Tecnica  vocato all'innovazione ed al recupero compatibile dell'esistente. Conoscenza e capacità di tradurre in soluzioni tecniche sostenibili i più avanzati  esiti della ricerca di prodotto e di processo, integrandoli e interpretandoli negli  specifici contesti (ambientale, tipologico, tecnologico, costruttivo). Capacità di analisi degli organismi edilizi in relazione agli aspetti costruttivi,  funzionali, tipologici e formali e rispetto alle loro gerarchie di sistemi; Capacità di valutare la fattibilità del progetto, attraverso l’individuazione di  esigenze, la definizione dei requisiti e la trasposizione in soluzioni tecniche in  grado di garantire prestazioni coerenti sia alla scala dell’edificio che del  componente.