Il corso di CAMPI ELETTROMAGNETICI del corso di Laurea in INGEGNERIA ELETTRONICA del curriculum BIOMEDICAL INFORMATION TECHNOLOGIES, ha i seguenti obiettivi formativi: 
Il corso di campi elettromagnetici e' un corso di base sull’elettromagnetismo  applicato e pone al centro del processo formativo –sia come ambito  fenomenologico, sia come strumento di analisi e rappresentazione– la teoria  delle onde elettromagnetiche. I concetti fondamentali di elettrostatica e magnetostatica, gia' presentati nei  corsi di fisica, saranno ripresi e sviluppati per giungere alla presentazione,  anche in una prospettiva storicizzata, delle equazioni di Maxwell in forma  integrale e differenziale. La teoria dell’elettromagnetismo sara' quindi applicata allo studio delle linee di  trasmissione e della propagazione per onde piane e guidata in strutture  metalliche (con cenni alle dielettriche). Dal punto di vista progettuale, verra' effettuata una comparazione sistematica  fra l’approccio circuitale e quello elettromagnetico per evidenziarne affinita,  specificita' e limiti.