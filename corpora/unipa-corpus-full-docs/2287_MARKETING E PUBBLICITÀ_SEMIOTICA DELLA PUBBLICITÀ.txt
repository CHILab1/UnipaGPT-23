Il corso di SEMIOTICA DELLA PUBBLICITÀ del corso di Laurea in SCIENZE DELLA COMUNICAZIONE del curriculum MARKETING E PUBBLICITÀ, ha i seguenti obiettivi formativi: 
Conoscenza e capacita' di comprensione Conoscere e saper esporre criticamente le principali problematiche legate al  dibattito in corso nelle scienze umane a proposito delle teorie inerenti il  funzionamento dei processi di costruzione del senso che riguardano la  comunicazione pubblicitaria al fine di realizzare con consapevolezza strategica  e metodologica prodotti comunicativi e campagne promozionali.   Capacita' di applicare conoscenza e comprensione Attraverso la continua applicazione della metodologia a casi concreti si  insegnera' a realizzare prodotti comunicativi di buon livello e campagne  promozionali fondate su una solida base teorica. In particolare verra' sviluppata  la capacita' da parte dello studente di strutturare una riflessione organica sui  processi semiotici implicati nella comunicazione pubblicitaria sia a livello teorico  sia pratico, analizzando in dettaglio i meccanismi di valorizzazione dei prodotti,  di differenziazione dei marchi, di costruzione di identita', nonche' di declinazione  e traduzione di essa in differenti artefatti comunicativi.   Autonomia di giudizio Riconoscere, comprendere e controllare i meccanismi di produzione del senso  legati ad un ampio numero di forme di testualita' inerenti il discorso pubblicitario.  Abilita' comunicative Attraverso la discussione collettiva in aula di concreti casi di studio inerenti le  tematiche affrontate nel corso verranno stimolate le abilita' comunicative e di  analisi. Lo studente avra' la possibilita' di conseguire la capacita' di illustrare con      proprieta' di linguaggio e precisione scientifica le problematiche relative agli  aspetti semiotici della comunicazione pubblicitaria.  Capacita' d’apprendimento Capacita' di aggiornarsi orientandosi all’interno del panorama delle pubblicazioni  scientifiche proprie del settore. Capacita' di seguire, utilizzando le conoscenze  acquisite nel corso, master di secondo livello, corsi d’approfondimento e  seminari specialistici nel settore della comunicazione.