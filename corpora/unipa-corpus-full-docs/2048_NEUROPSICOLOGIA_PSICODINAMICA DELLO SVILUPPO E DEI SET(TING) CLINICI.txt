Il corso di PSICODINAMICA DELLO SVILUPPO E DEI SET(TING) CLINICI del corso di Laurea magistrale in PSICOLOGIA CLINICA del curriculum NEUROPSICOLOGIA, ha i seguenti obiettivi formativi: 
Gli obiettivi formativi dell’insegnamento sono in linea con il progetto del CdLM in Psicologia clinica, che prevede:  la  conoscenza aggiornata delle principali teorie esplicative del funzionamento psicologico normale e della sofferenza  psicopatologica dal punto di vista della ricerca clinico-relazionale (con particolare riferimento a modelli psicodinamici e  gruppali) (scheda SUA, quadro A4.a); la conoscenza dei modelli complessi di valutazione dei setting di lavoro psicologico- clinico, delle peculiarità epistemologiche, metodologiche, relazionali, del lavoro psicologico clinico (scheda SUA, quadro A4.b. 1); la capacità di utilizzare le conoscenze sulla vita psichica di individui e gruppi nella prospettiva di una professionalità volta  alla cura del disagio e alla costruzione del benessere psichico (scheda SUA, quadro A4.b2). In questa prospettiva il corso propone le più recenti e avanzate ricerche di orientamento psicodinamico sullo sviluppo  dell’identità e sulle condizioni che ne favoriscono o ostacolano la formazione e sulle caratteristiche strutturali e relazionali del  Set(ting) nel lavoro clinico. Particolare attenzione è rivolta alle esperienze di cura e maltrattamento e abuso nell’infanzia ed ai  loro esiti in età adulta.    Sono oggetto di studio modelli che nell’approccio alla comprensione della vita psichica di individui e gruppi utilizzano un  vertice relazionale, intersoggettivo, multipersonale.      In particolare:  • le prospettive dell'Intersoggettività • le ricerche psicodinamiche sulla Mentalizzazione • la Gruppoanalisi • gli studi sul maltrattamento e l'abuso.  I diversi modelli sono presentati sullo sfondo di una riflessione epistemologica che affronta la problematica della scientificità  della conoscenza e della ricerca, dello studio e dell’intervento sui fenomeni qualitativi complessi. Il corso si propone l'obiettivo di approfondire la conoscenza e comprensione dei diversi set(ting) nei quali lo psicologo clinico  può essere inserito. A partire dalla conoscenza delle caratteristiche di set(ting) specifiche, lo studente dovrà essere in grado  di progettare interventi appropriati a ciascun contesto (es., sanitario, residenziale, familiare, comunitario, ecc...).