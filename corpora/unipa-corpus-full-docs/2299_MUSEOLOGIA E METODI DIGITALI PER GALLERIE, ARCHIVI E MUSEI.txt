Il corso di MUSEOLOGIA E METODI DIGITALI PER GALLERIE, ARCHIVI E MUSEI del corso di Laurea magistrale in DIGITAL HUMANITIES PER L'INDUSTRIA CULTURALE , ha i seguenti obiettivi formativi: 
L'insegnamento è diretto a coloro che desiderino indirizzarsi allo studio delle  teorie e prassi nel campo dei GLAM studies (galleries, libraries, archives and  museums) e della museologia digitale. Il corso approfondisce il dibattito  metodologico e gli strumenti informatici nell’ambito della digitalizzazione e  valorizzazione pubblica dell’arte e dei beni culturali.  Il bacino temporale dei temi trattati è concentrato sugli sviluppi museologici dal  secondo Novecento fino ai giorni nostri, mentre il bacino geografico verte su  musei, gallerie e archivi d’arte dell'Occidente europeo e nordamericano.  L’insegnamento consente di conoscere le principali teorie, le prassi e i processi      di digitalizzazione in campo museale.  Si approfondiranno nella pratica gli strumenti utilizzati per l’acquisizione e  sistematizzazione digitale di beni culturali, gli standard di metadatazione e  tassonomia museale, i software e le logiche per la realizzazione di banche dati  relazionali per valorizzazione pubblica di collezioni. Tra gli strumenti e  programmi utilizzati vi saranno in particolare il software di databasing FileMaker  Pro e la piattaforma di catalogazione Europeana.