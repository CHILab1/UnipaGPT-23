Il corso di ORGANIZZAZIONE E GESTIONE DELLE RISORSE UMANE del corso di Laurea magistrale in COMUNICAZIONE PUBBLICA, D'IMPRESA E PUBBLICITA' , ha i seguenti obiettivi formativi: 
Obiettivo del corso e' fornire allo studente gli strumenti conoscitivi fondamentali per comprendere i principi, le logiche, i problemi, le teorie e le tecniche di organizzazione del lavoro e direzione e gestione del personale nelle organizzazioni pubbliche e private. Il corso costituisce il naturale proseguimento degli studi di Organizzazione Aziendale effettuati dagli studenti del corso di laurea in Economia e Amministrazione Aziendale (L-18), ma e' anche aperto agli studenti provenienti da altri corsi di studio che abbiano acquisito le conoscenze di base di Organizzazione Aziendale o di altre discipline affini.