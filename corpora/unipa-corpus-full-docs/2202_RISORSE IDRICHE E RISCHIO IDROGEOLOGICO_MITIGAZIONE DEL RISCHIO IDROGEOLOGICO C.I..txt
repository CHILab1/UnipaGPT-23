Il corso di MITIGAZIONE DEL RISCHIO IDROGEOLOGICO C.I. del corso di Laurea magistrale in INGEGNERIA E TECNOLOGIE INNOVATIVE PER L'AMBIENTE del curriculum RISORSE IDRICHE E RISCHIO IDROGEOLOGICO, ha i seguenti obiettivi formativi: 
L’obiettivo del corso e' quello di fornire allo studente una panoramica dei problemi connessi alla definizione del rischio  idrogeologico, alla sua quantificazione e alla sua previsione con particolare riferimento agli estremi idrologici (piene e siccita').  Il corso si occupa di integrare le conoscenze nel campo dell’Idrologia relativamente al sistema climatico e alla meteorologia.  Particolare attenzione e' data alla cornice probabilistica all’interno della quale sviluppare i modelli previsionali relativi alle  piene e alla siccita'. Saranno analizzati e implementati modelli stocastici di previsione e di generazione delle precipitazioni.  Relativamente alla fase di prevenzione verranno elencati una serie di metodi, diretti e indiretti, finalizzati alla riduzione del  rischio idrogeologico. L’insegnamento si propone di fornire i fondamenti scientifici, le procedure e le normative per la difesa del suolo, la  pianificazione dei bacini, e la gestione del rischio idraulico. Nel dettaglio, verranno fornite le metodologie per la definizione dei  piani di monitoraggio e degli scenari di riferimento finalizzati alla caratterizzazione degli stati di rischio naturale, con  particolare riferimento al rischio alluvione. L’insegnamento si propone, inoltre, di fornire le conoscenze e gli strumenti  necessari ad analizzare l’interazione di opere e infrastrutture, e delle attivita' antropiche, in generale, con l’ambiente al fine di  definire gli interventi di protezione e salvaguardia del territorio e delle attivita' antropiche, di valorizzazione delle risorse  naturali con particolare riferimento ad acqua e suolo.