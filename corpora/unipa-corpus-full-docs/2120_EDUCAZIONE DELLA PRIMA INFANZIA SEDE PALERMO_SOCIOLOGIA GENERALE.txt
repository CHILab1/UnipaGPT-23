Il corso di SOCIOLOGIA GENERALE del corso di Laurea in SCIENZE DELL'EDUCAZIONE del curriculum EDUCAZIONE DELLA PRIMA INFANZIA SEDE PALERMO, ha i seguenti obiettivi formativi: 
Il corso si propone di fornire agli studenti gli strumenti teorici ed empirici  necessari alla comprensione, alla problematizzazione ed alla discussione critica  dei fenomeni sociali contemporanei e dei principali approcci metodologici.  Particolare attenzione sara' dedicata non solo all’analisi delle principali teorie  sociologiche classiche, ma anche – e soprattutto – allo studio delle diverse  configurazioni degli assetti sociali e dei processi culturali che informano il  mutamento sociale nelle societa' complesse. L’analisi particolareggiata di  alcune figure fondamentali della sociologia contemporanea (Z. Bauman, U.  Beck, P. Bourdieu, A. Giddens, A. Touraine) consentira' agli studenti di  comprendere gli sviluppi della modernita' nel secondo Novecento e di trovare,  nei differenti approcci di questi studiosi, una mappa dei problemi del nostro  tempo. Tali temi saranno affrontati e approfonditi anche attraverso l’uso di altre  forme di conoscenza (letteraria, cinematografica etc) al fine di sviluppare  l’immaginazione sociologica degli studenti, stimolando la loro capacita' di analisi  critica e dialogica. Ampia parte del corso sara' inoltre centrata sulla logica e  sulla pratica della ricerca sociale. Saranno analizzate le caratteristiche  fondamentali della ricerca sociale e le fasi in cui essa tipicamente si articola.  Saranno illustrati i metodi con cui e' possibile studiare, da un punto di vista  sociologico, i comportamenti, gli atteggiamenti e le opinioni degli esseri umani;  nonche' le principali tecniche di rilevazione dei dati, sia qualitative sia  quantitative. Il corso si propone inoltre di far acquisire agli studenti un  atteggiamento critico nei confronti del problema della “costruzione” del dato  sociologico, prevedendo esperienze concrete di progettazione della ricerca, di  rilevazione delle informazioni e di esercitazioni sull’analisi dei dati Il Corso si compone di 45 ore complessive di attivita' didattica in cui saranno  presentate le principali tematiche sociologiche. In particolare saranno tema delle  prime ore di lezione i metodi delle scienze sociali con particolare attenzione ai  problemi epistemologici e di logica scientifica. Le altre ore del corso saranno  l'occasione per l'approfondimento di alcuni dei principali fenomeni sociali  (Azione sociale, struttura, istituzioni, famiglia, stratificazione sociale, mobilita,  stato, etc.). Argomenti principali: Differenze tra approccio olistico e  individualista. Definizione di azione sociale, relazione e interazione. I gruppi  sociali Struttura e sistema. Il processo di istituzionalizzazione. Valori e norme.  La stratificazione sociale (classi e ceti) La famiglia Cultura e mutamento sociale  La mobilita' sociale Il paradigma scientifico La politica e le politiche Devianza La  religione I metodi di produzione Il mercato Lo stato moderno Socializzazione  primaria e secondaria. Gli studenti e le studentesse svilupperanno, da un lato, la sensibilita  e le  competenze proprie della sociologia, interagendo anche con le altre  competenze presenti nei differenti ambiti disciplinari e professionali; dall'altro,  acquisiranno dimestichezza con le varie tecniche, qualitative e quantitative, che  caratterizzano il metodo di analisi sociologico.  Nello specifico, gli obiettivi formativi del Corso di Sociologia saranno finalizzati  a:   a) Identificazione dei principali temi che caratterizzano i contesti sociali  contemporanei (la globalizzazione, il multiculturalismo, le migrazioni, le  disuguaglianze sociali ed economiche, i rapporti interreligiosi e interetnici, i  media e la comunicazione, le forme della vita quotidiana), al fine di stimolare lo  studente non solo a comprendere la particolarità della “immaginazione  sociologica”, ma anche a trasformarla in uno strumento pratico, adeguato alla  progettazione di azioni utili ad affrontare in modo efficace le sfide della  complessità contemporanea.  b) Trasmissione di conoscenze e competenze metodologiche, indispensabili per  l’analisi empirica dei fenomeni sociali e, quindi, i principali metodi e le più diffuse  tecniche di ricerca sociale.  c) Valorizzazione dell'approccio interdisciplinare e multidisciplinare, in modo da  consentire agli studenti di completare criticamente la loro preparazione con  conoscenze e competenze di altre discipline.