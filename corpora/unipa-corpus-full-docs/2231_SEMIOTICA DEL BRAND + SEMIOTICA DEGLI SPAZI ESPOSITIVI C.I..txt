Il corso di SEMIOTICA DEL BRAND + SEMIOTICA DEGLI SPAZI ESPOSITIVI C.I. del corso di Laurea magistrale in COMUNICAZIONE PUBBLICA, D'IMPRESA E PUBBLICITA' , ha i seguenti obiettivi formativi: 
Il corso offrira' una panoramica dei principali modelli e categorie d’analisi semiotica utili per la spiegazione e la comprensione  di diversi fenomeni legati alla comunicazione di brand, con particolare riferimento alle forme che si sono manifestate  nell’ultimo decennio con lo sviluppo delle tecnologie digitali e la diffusione di Internet. Partendo dall’idea di marca come forma discorsiva, si evidenziera' (i) la molteplicita' di manifestazioni testuali che tale  discorso puo' assumere, (ii) la sua base narrativa unitaria sottostante, (iii) le modalita' narrative di presentazione e gestione  del discorso di marca, (iv) il modo in cui strategie e tattiche possono essere tradotte in artefatti comunicativi. Verranno inoltre  forniti strumenti utili per analizzare spot pubblicitari, affissioni, video virali, e altre tipologie di artefatti comunicativi.