Il corso di DIAGNOSTICA DI LABORATORIO C.I. del corso di Laurea magistrale a ciclo unico in ODONTOIATRIA E PROTESI DENTARIA , ha i seguenti obiettivi formativi: 
Alla conclusione del Corso, per ciascuna delle patologie, lo studente deve essere in grado di illustrare con chiarezza e  linguaggio appropriato i reperti lesionali piu' caratteristici, descrivendone la correlazione, da un lato, con l’epidemiologia e  l’eziopatogenesi, dall’altro con i sintomi clinici e i segni fisici e di laboratorio, i quadri d’immagine, le alterazioni funzionali,  l’evoluzione, oltre ai criteri sui quali va graduata la prognosi. Lo studente dovra' dimostrare di: - conoscere le tecniche di base  che consentono al patologo di lavorare; - avere compreso quali sono i rapporti dell’anatomia patologica con la medicina  clinica, quali compiti specifici e' chiamata a svolgere, le sue possibilita' diagnostiche e i suoi limiti; - saper descrivere, nelle  loro linee generali, la metodologia operativa utilizzata nella diagnostica anatomo-istopatologica e citologica; - sapere  interpretare il ruolo che le alterazioni morfologiche hanno nel determinare i sintomi e i segni clinici delle malattie; - conoscere  le caratteristiche morfologiche e di patologia generale dei principali organi, tessuti ed apparati al fine di ricostruire gli aspetti  del quadro patologico delle principali e/o piu' frequenti malattie. - saper interpretare il significato dei referti anatomo-patologici. OBIETTIVI DEL MODULO: L’Insegnamento di Patologia Clinica si propone di fornire le conoscenze di base (teoriche e  pratiche) che gli consentano di valutare criticamente il significato dei dati di laboratorio ottenibili in relazione ad una  condizione patologica.  Lo studente dovrà acquisire le basi metodologiche, nonché' l’esperienza sufficiente per saper decidere sull’opportunità di  esami o analisi speciali ed avere la capacità di accedere al dato analitico come strumento diagnostico. In particolare, verrà  richiesta la conoscenza delle principali indagini diagnostiche di laboratorio e delle basi biologiche, molecolari e  fisiopatologiche che ne sono i presupposti e fondamento; dovrà essere in grado di fornire un'interpretazione critica dei risultati  analitici in relazione ai fattori di incertezza, di misura e di variabilità biologica; deve valutare l’affidabilità diagnostica delle  indagini di laboratorio, applicando poi le formule corrette di refertazione. Infine, viene fornita informazione sulle caratteristiche  e limiti delle più rilevanti metodologie utilizzate in Patologia Clinica, sull'uso corretto dei test nei procedimenti di screening, di  diagnosi, di stadiazione e di risposta terapeutica delle patologie. Lo studente di Odontoiatria deve valutare l'impatto del  quadro laboratoristico nella gestione del paziente, applicando, nel confronto con il clinico le strategie più idonee di  trattamento medico.