Il corso di IDROLOGIA E CLIMATOLOGIA del corso di Laurea in INGEGNERIA AMBIENTALE PER LO SVILUPPO SOSTENIBILE , ha i seguenti obiettivi formativi: 
La prima parte del corso di Idrologia e' finalizzata alla conoscenza dei processi  fisici di base che coinvolgono l’acqua negli strati bassi dell’atmosfera, nel suolo  e nella vegetazione e verranno forniti strumenti per la caratterizzazione  climatologica di una regione. In particolare vengono analizzati a fondo i processi  basilari di evapotraspirazione e infiltrazione. La seconda parte del corso tratta  degli strumenti statistici e matematici piu' avanzati necessari all’elaborazione  dell’informazione pluviometrica ed idrometrica allo scopo di valutare le piene  fluviali. Sono previste una serie di esercitazioni a carattere applicato e  finalizzate allo studio idrologico di un bacino idrografico (derivazione dell’onda di  piena per fissato tempo di ritorno).