Il corso di STRUTTURE EDILI IN ZONA SISMICA C.I. del corso di Laurea magistrale in INGEGNERIA DEI SISTEMI EDILIZI , ha i seguenti obiettivi formativi: 
Il corso ha come oggetto la progettazione strutturale di edifici sismo-resistenti, sulla base delle conoscenze sui più recenti  criteri e tecniche di progettazione e di valutazione della risposta sismica di edifici a struttura intelaiata in cemento armato e in  muratura, affrontanti nella prima parte del corso. Le informazioni fornite saranno finalizzate a conferire capacita' tecniche ed  autonomia di giudizio nello sviluppo di progetti, partendo dall'individuare le tipologie costruttive più idonee da impiegare nella  progettazione di nuovi edifici o le strategie di intervento negli interventi di riabilitazione sismica, fino alla redazione esecutiva  di progetti coerenti e conformi con le indicazioni della normativa vigente. Il corso ha lo scopo di formare esperti nella progettazione strutturale di edifici a struttura intelaiata in cemento armato ed edifici in muratura di nuova costruzione in zona sismica (gli edifici a cui si fa riferimento sono quelli ordinari cioe' quelli piu' diffusamente riscontrati nella pratica tecnica). Il corso forma alla progettazione generale e dei dettagli costruttivi, per il conseguimento della duttilita' strutturale, ed ai criteri di verifica della sicurezza richiesti in zona sismica per le costruzioni prima citate.