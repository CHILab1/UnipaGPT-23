Il corso di DIRITTO PRIVATO E DELL'INNOVAZIONE DIGITALE del corso di Laurea in SCIENZE DELLE AMMINISTRAZIONI, CONSULENZA DEL LAVORO E INNOVAZIONE SOCIALE del curriculum CONSULENZA DEL LAVORO E GESTIONE DELLE RISORSE UMANE, ha i seguenti obiettivi formativi: 
Il corso, che ha la finalità, sia di fornire un’adeguata preparazione istituzionale della materia, sia di agevolare l’individuazione del metodo di studio più' congruo, e' diretto ad esaminare i principi e le regole del diritto privato italiano contenuti nel codice civile, nella legislazione speciale e nel diritto europeo, così'  come applicati dalla giurisprudenza. Il corso analizza le regole dei rapporti tra  privati, in particolare nei settori toccati dall'innovazione digitale. La rivoluzione  digitale ha trasformato molte delle relazioni e delle azioni dei soggetti privati, dal  settore della contrattazione a quello della tutela della persona.La maggior parte  delle relazioni contrattuali si svolgono online e nuove regole sono previste per il  digital market e la protezione del consumatore virtuale, dalla pubblicità dei  prodotti offerti sul mercato fino alla conclusione dei contratti digitali. La tutela  della persona e dei suoi diritti fondamentali postula nuovi diritti e nuove regole in  tema  di protezione dei dati personali che circolano in rete, quale presupposto  essenziale per lo svolgimento di sempre più numerose attività.  In questa      prospettiva il corso offre allo studente gli strumenti conoscitivi adeguati allo  studio del diritto privato  delle trasformazioni digitali che caratterizzano la nostra  epoca.