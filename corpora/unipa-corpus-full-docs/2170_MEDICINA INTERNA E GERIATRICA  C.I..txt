Il corso di MEDICINA INTERNA E GERIATRICA  C.I. del corso di Laurea in FISIOTERAPIA , ha i seguenti obiettivi formativi: 
Conoscere la fisiopatologia, l'epidemiologia, i criteri diagnostici, la presentazione clinica, la storia naturale delle principali  patologie dell’apparato cardiovascolare. Lo studente deve inoltre conoscere i principali esami biochimici e strumentali utili alla  diagnosi delle singole malattie e conoscere i principali approcci terapeutici. Il corso e' finalizzato a rendere lo studente idoneo a comprendere l’approccio clinico, diagnostico e terapeutico che è  pertinenza della Medicina Interna. Lo studente comprenderà l’importanza dell'approccio clinico al paziente, dell’indagine  anamnestica, della raccolta dei dati obiettivi, della proposta di un percorso clinico, diagnostico e terapeutico. Inoltre, gli  studenti dovranno prendere consapevolezza della complessita' clinica derivante dalle comorbidita, generalmente presenti  nella pratica clinica reale. Alla fine delle attivita' didattiche lo studente dovra' essere in grado di: - comprendere i problemi del paziente soggettivi e obiettivi (sintomi e segni) dal punto di vista medico-scientifico, nonchè il  loro significato dal punto di vista fisiopatologico e clinico, e categorizzarli in base alla gravita' e all’urgenza - comprendere i test diagnostici riferiti ai vari organi e apparati e la loro importanza clinica - comprendere l’efficacia della terapia e il rapporto costo-beneficio della stessa. - comprendere la prognosi delle principali malattie e la storia naturale delle stesse - comprendere i concetti di fattori di rischio e di markers di rischio - comprendere l’importanza di un’adeguata comunicazione con il paziente e con i familiari, considerando gli aspetti personali,  familiari, ambientali e sociali. Conoscere le nozioni di base di fisiopatologia, epidemiologia, presentazione clinica, criteri diagnostici, storia naturale e  terapia delle principali patologie dell’apparato respiratorio. Conoscere in modo dettagliato le tematiche relative al trattamento  riabilitativo e fisioterapico delle principali patologie dell’apparato respiratorio. Saper applicare un iter terapeutico riabilitativo e  fisioterapico corretto ed efficace e conoscere i lineamenti generali dei possibili approcci terapeutici, nell’ambito della  riabilitazione delle principali patologie dell’apparato respiratorio. Lo studente deve inoltre conoscere le nozioni di base relative  ai principali esami strumentali utili alla diagnosi e al follow-up delle singole malattie dell’apparato respiratorio, con particolare  riferimento agli esami utili per iniziare un trattamento fisioterapico e valutarne i risultati.