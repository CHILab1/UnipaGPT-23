Il corso di ECONOMIA AZIENDALE E PSICOLOGIA CLINICA C.I. del corso di Laurea in INFERMIERISTICA del curriculum INFERMIERISTICA - SEDE TRAPANI, ha i seguenti obiettivi formativi: 
Il corso mira a fornire agli studenti i concetti fondamentali relativi alla progettazione, implementazione e utilizzo di sistemi di  programmazione strategica e controllo di gestione nelle aziende sanitarie. A tal fine, il corso è orientato all’apprendimento e  all’adozione di una prospettiva sistemica per progettare idonei sistemi di governo e valutazione della performance in grado di  supportare i meccanismi decisionali delle aziende sanitarie a vario livello (politico, strategico, operativo). Tale supporto si  fonda sulla comprensione ed esplorazione delle relazioni e del coordinamento tra le diverse discipline sottostanti al  funzionamento dei sistemi di programmazione e controllo (es., contabilità, pianificazione, strategia, reporting, analisi di  processo) sulla base delle specifiche caratteristiche strategico-organizzative delle aziende sanitarie. •Alla fine del corso, lo studente sarà in grado di descrivere l'approccio bio-psico-sociale alla salute e alla malattia, identificare  le peculiarità nella relazione di aiuto, nel counseling infermieristico e motivazionale, e gli approcci empatici applicabili ai  setting di cura.