Il corso di SCIENZE INTERDISCIPLINARI CLINICHE C.I. del corso di Laurea in LOGOPEDIA del curriculum LOGOPEDIA, ha i seguenti obiettivi formativi: 
Conoscenza e comprensione: obiettivo del Modulo è la conoscenza, da parte dello Studente, della tassonomia, della  epidemiologia, dell’etiopatogenesi, della storia naturale, della fenomenologia clinica, della diagnosi differenziale e del  management terapeutico di base delle più frequenti patologie, a carattere acuto e cronico, della Medicina Interna.  Lo Studente dovrà altresì acquisire la capacità di interpretare il significato clinico, diagnostico e prognostico di alcune indagini  laboratoristiche (emogasanalisi, emocromo e funzione coagulativa, indici di funzionalità epatica e renale, indici di compenso  metabolico) e strumentali (spirometria, diagnostica radiologica ed ultrasonografica, paracentesi e toracentesi diagnostica e  terapeutica) di specifica esecuzione nella gestione di alcune patologie a carattere internistico.  Capacità di applicare conoscenza: lo Studente, al termine del corso, grazie alle acquisizioni di cui sopra, dovrà essere  capace di applicare correttamente le informazioni per una corretta diagnosi differenziale fra le malattie con sintomi e segni  comuni. La conoscenza delle principali metodiche diagnostiche e delle principali tipologie di farmaci utilizzati, rispettivamente,  per la diagnosi ed il trattamento delle patologie internistiche, garantirà allo studente una capacità trasversale di interpretare lo  stato di salute generale del paziente e, pertanto, di adattare le specifiche competenze professionali al quadro “unico” e  “specifico” di ciascun paziente.   Autonomia di giudizio: al termine del corso, lo Studente dovrà essere in grado di riconoscere le principali patologie a carattere  internistico, valutare in maniera autonoma i risultati delle indagini eseguite e comprendere i principi basilari della terapia  praticata, in modo da poter modulare la propria attività professionale sulle condizioni specifiche di quel particolare paziente.   Abilità comunicative: obiettivo centrale è l’acquisizione della capacità di spiegare, in maniera semplice, immediata ed  esaustiva, le conoscenze acquisite. L’acquisizione di questa competenza garantirà allo studente la capacità di interfacciarsi  con il singolo paziente ed i suoi familiari di riferimento. Inoltre, l’apprendimento del linguaggio scientifico e della capacita  di  esporre i risultati diagnostici permetteranno di relazionarsi correttamente con le altre figure professionali del settore sanitario.  Capacità di apprendimento: lo Studente, al termine del corso, grazie alle acquisizioni di cui sopra, dovrà essere capace di  applicare correttamente le informazioni per una diagnosi delle maggiori patologie internistiche. Inoltre, le conoscenze  acquisite dovranno permettergli di consultare le pubblicazioni scientifiche proprie delle discipline in oggetto e di partecipare  alle iniziative di aggiornamento nell’ambito professionale.  La verifica verrà effettuata con un esame orale finale. Imparare la fisiologia dei processi accrescitivi e le principali patologie dell'eta' evolutiva. Lo studente deve acquisire le conoscenze teoriche e le abilita' diagnostiche e cliniche per la prevenzione e la cura delle  patologie odontostomatologiche nel paziente in eta' evolutiva. OBIETTIVI SPECIFICI: 1) Conoscenza dello sviluppo e dell’accrescimento sia generale che del massiccio cranio-facciale 2) Conoscenza delle piu' comuni patologie odontostomatologiche in eta' pediatrica (carie, anomalie dentarie, malocclusioni,  parodontopatie)  3) Conoscenza delle correlazioni tra sintomatologie orali e patologie sistemiche in eta' pediatrica 4) Conoscenza della psicologia dell’eta' evolutiva e pratica dell’approccio al bambino in eta' pediatrica 5) Conoscenza specifica della prevenzione delle patologie odontostomatologiche e capacita' di utilizzare le tecniche di  motivazione, di prescrizione e di applicazione 6) Conoscenza delle indicazioni e delle tecniche di prevenzione della carie in eta' evolutiva 7) Conoscenza della terapia della carie e delle pulpopatie sui denti decidui e permanenti giovani 8) Conoscenza specifica di prevenzione ortodontica e di ortodonzia intercettiva 9) Conoscenza specifica dei farmaci prescrivibili in eta' pediatrica 10) Conoscenza specifica della traumatologia dentale 11) Conoscenza delle tecniche dell'anestesia locale e loco-regionale nel bambino e conoscenza della sedazione cosciente 12) Conoscenza della chirurgia speciale nel bambino