Il corso di FISSION NUCLEAR POWER PLANTS (in inglese) del corso di Laurea magistrale in INGEGNERIA ENERGETICA E NUCLEARE del curriculum INDUSTRIAL ENERGY SYSTEMS, ha i seguenti obiettivi formativi: 
Il corso e' volto ad approfondire le tematiche connesse al funzionamento ed alla  progettazione dei principali componenti di impianti nucleari di potenza a fissione,  mirando alla maturazione di una loro visione completa e sistemica, dal punto di  vista funzionale, strutturale e progettuale.  Con riferimento alle principali filiere di impianti nucleari a fissione, l’attenzione e'  focalizzata sulle loro modalita' di funzionamento nonche' sulla individuazione dei  loro componenti chiave e delle relative funzioni. Successivamente si descrivono  le caratteristiche costruttive e funzionali di tali componenti e se ne illustrano i  fondamenti di progettazione e verifica delle prestazioni. In particolare,  l’attenzione si concentra sulla descrizione delle metodologie di progettazione  termo-idraulica e termo-meccanica di tali componenti, approfondendo l’aspetto  concernente le normative di sicurezza di pertinenza (ASME, SDC-IC, RCC- MRx). Infine, si procede all’applicazione dei criteri e delle metodiche di  progettazione e verifica ingegneristica ai seguenti componenti di impianto: barre  di combustibile, vessel, pressurizzatore e generatori di vapore.  Con riferimento allo studio della dinamica dei reattori a fisisione nucleare e dei  rispettivi meccanismi di regolazione (barre di controllo) si procederà ad illustrare  le principali tecniche di modellazione analitica utilizzate in questo ambito,  procedendo quindi con la modellazione e lo studio delle principali retroazioni  (temperatura, vuoti, veleni) ed alla valutazione delle condizioni di equilibrio cui  un tipico sistema reattoriale tende una volta sollecitato in termini di introduzione  di reattività.