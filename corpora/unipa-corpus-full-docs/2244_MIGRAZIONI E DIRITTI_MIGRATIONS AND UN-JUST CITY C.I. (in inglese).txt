Il corso di MIGRATIONS AND UN-JUST CITY C.I. (in inglese) del corso di Laurea magistrale in MIGRAZIONI, DIRITTI, INTEGRAZIONE del curriculum MIGRAZIONI E DIRITTI, ha i seguenti obiettivi formativi: 
Gli studenti saranno in grado di analizzare e discutere i legami fondamentali tra i fenomeni migratori e lo spazio urbano, al  fine di comprendere le problematiche attuali legate alle disuguaglianze sociali, alla segregazione e/o all'esclusione spaziale,  alle difficoltà di accesso agli spazi e alle strutture pubbliche e all'inadeguatezza delle politiche locali. Il corso consente agli studenti di:  - analizzare e comprendere gli impatti socio-spaziali delle migrazioni; - sviluppare, con un approccio interdisciplinare, quadri interpretativi per comprendere le forme di disuguaglianza sociale e di  ingiustizia spaziale dei gruppi sociali svantaggiati; - sviluppare strategie di intervento socio-spaziale per contrastare e mitigare gli effetti dei fenomeni di ingiustizia socio- spaziale; - valutare le implicazioni di pianificazione, governance e progettazione per le suddette strategie di intervento a livello urbano e  di quartiere. Prendendo spunto delle correnti di studio denominate Spatial Justice e dei Critical Border Studies, si intende condurre con gli  studenti e le studentesse una riflessione sul rapporto tra spazio, potere, diritto e giustizia. Il potere , infatti, esercitato  attraverso il diritto, impone un ordine allo spazio molto spesso foriero di ingiustizie e disuguaglianze.  Durante il corso, la discussione teorica si salderà con attività laboratoriali intineranti per esercitarsi nel leggere nello spazio le  dinamiche di potere. Nelle perlustrazioni urbane verranno cercate le frontiere informali e formali che dividono la città,  distribuendo asimmetricamente servizi, diritti, stima sociale, ma anche quegli spazi che allestiscono inedite possibilità di  incontro.  Agli studenti verrà quindi chiesto di realizzare insieme una mappatura destituente della geografia che produce segragazione.