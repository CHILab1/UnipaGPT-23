Il corso di PROGETTAZIONE MECCANICA del corso di Laurea in INGEGNERIA DELLE TECNOLOGIE PER IL MARE , ha i seguenti obiettivi formativi: 
Il corso si propone di formare lo studente sulla modellazione del comportamento  meccanico dei materiali ingegneristici, al fine di applicare tali conoscenze nella  la progettazione strutturale.  Il corso quindi fornirà le metodologie di caratterizzazione meccanica utilizzate  per descrivere il comportamento del materiale dal punto di vista della rigidezza e  della resistenza, individuando e classificando i comportamenti fragili e duttili e le  relative metodologie di analisi e previsione del danno, in condizioni sia statiche  che dinamiche.  Il corso inoltre si prefigge di descrivere come i concetti della Meccanica dei  Materiali si trasferiscono alla progettazione e verifica di componenti quali organi  di macchine, e problematiche strutturali quali ad esempio le giunzioni.  Alla fine del corso lo studente avrà una idea generale delle proprietà  meccaniche dei materiali che influenzano il loro impiego nella progettazione  strutturale, sarà in grado di applicare le principali metodologie di calcolo e di  progetto di componenti e strutture meccaniche, e di comprendere ed  apprendere le innovazioni teoriche e pratiche della meccanica strutturale.