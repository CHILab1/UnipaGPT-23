Il corso di IDRAULICA AGRARIA del corso di Laurea in AGROINGEGNERIA , ha i seguenti obiettivi formativi: 
Obiettivo dell'insegnamento di Idraulica Agraria e' quello di fornire allo studente  le basi teorico-applicative necessarie ad affrontare la progettazione degli  impianti irrigui e le nozioni di Idrologia Agraria e Tecnica necessarie per la  quantificazione delle varie componenti del fase terrestre del ciclo idrologico. Verranno trattati alcuni argomenti classici dell’Idraulica (Idrostatica ed  idrodinamica, moto delle correnti in pressione e a superficie libera, foronomia,      idrometria), dell'Idrologia Tecnica (stima dei deflussi ordinari e di piena) e  dell’Idrologia Agraria (proprieta' idrauliche del suolo, evapotraspirazione, moti di  filtrazione). Inoltre, saranno svolte, anche con l’ausilio del PC, esercitazioni su  casi tecnici di notevole rilevanza per la preparazione professionale dell’allievo.