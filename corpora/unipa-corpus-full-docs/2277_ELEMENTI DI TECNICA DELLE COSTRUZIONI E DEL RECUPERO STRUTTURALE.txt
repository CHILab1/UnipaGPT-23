Il corso di ELEMENTI DI TECNICA DELLE COSTRUZIONI E DEL RECUPERO STRUTTURALE del corso di Laurea in TECNICHE PER LE COSTRUZIONI E IL TERRITORIO , ha i seguenti obiettivi formativi: 
- conoscere i principi alla base del calcolo strutturale; - eseguire l’analisi dei  carichi sulle strutture e la differente combinazione delle azioni a seconda che si      considerino lo Stato limite di esercizio o lo Stato limite ultimo; - eseguire un  progetto di massima degli elementi strutturali principali delle strutture intelaiate  (travi pilastri); - utilizzare criticamente le prescrizioni normative vigenti, tenendo  conto di quelle specifiche per le strutture in zona sismica, conoscendone i  principi su cui si basano. In definitiva, il corso persegue l’obiettivo di tratteggiare  metodi e criteri di base per l’analisi, la verifica e il progetto strutturale, suscettibili  di approfondimenti e finalizzazioni diverse, o direttamente applicabili per la  soluzione di problemi strutturali non particolarmente complessi.