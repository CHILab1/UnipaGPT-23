Il corso di GENETICA E MICROBIOLOGIA C.I. del corso di Laurea magistrale a ciclo unico in MEDICINA E CHIRURGIA (INDIRIZZO TECNOLOGICO) del curriculum MEDICINA E CHIRURGIA - MEDIT, ha i seguenti obiettivi formativi: 
Analizzare e comparare le manifestazioni di continuita' e variabilita' dell'informazione genetica nei virus, negli organismi  aploidi ed in quelli diploidi. Identificare le modalita' di trasmissione dei caratteri e valutare la probabilita' della loro comparsa  nella progenie; Confrontare le modalita' di trasmissione dei caratteri. Stabilire la probabilita' di fenotipizzazione di caratteri  ereditari. Comprendere i meccanismi della ereditarieta' anche nella specie umana; Individuare nell’uomo l’ereditarieta' di caratteri normali e mutati e distinguerne l’espressione durante lo sviluppo e la vita  dell’individuo, nel rapporto tra genotipo ed ambiente. Selezionare gli approcci molecolari per lo studio delle patologie  ereditarie ed Utilizzare i metodi dell’analisi genetica nella pratica medica. Interpretare i risultati di analisi citogenetiche e di  indagini molecolari del genoma umano ai fini della consulenza genetica e delle applicazioni in medicina. Apprendere le caratteristiche biologiche e patogenetiche dei microrganismi che hanno un ruolo in patologia umana. Acquisire idonee conoscenze sui rapporti fra microrganismi ed ospite in condizioni normali e patologiche, individuare le vie di  trasmissione , definire i principali quadri patologici. Conoscere le caratteristiche ed il meccanismo di azione dei farmaci antimicrobici ed i principali strumenti per la profilassi  vaccinale. Conoscere i metodi per la coltivazione ed identificazione dei microrganismi. Acquisire le informazioni laboratoristiche di base utili al loro riconoscimento e la metodologia per la diagnosi delle infezioni da  essi sostenute