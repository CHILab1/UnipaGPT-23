Il corso di AERODINAMICA del corso di Laurea in INGEGNERIA MECCANICA del curriculum AERONAUTICO, ha i seguenti obiettivi formativi: 
Gli obiettivi saranno quelli di approfondire e correlare gli aspetti matematico- fisici della fluidodinamica considerando le azioni esercitate da flussi subsonori  su corpi aerodinamici sia in campo di moto 2D e 3D. Verranno forniti i metodi  numerici di base per il calcolo aerodinamico di base per gli elementi principali di  un velivolo completo. Attraverso la modellazione della nascita e diffusione della  vorticita' e del suo trasporto si forniranno le nozioni basilari e le applicazioni di  progetto per il calcolo della portanza e della resistenza dei profili alari.  Ulteriori targets complementari saranno quelli di illustrare gli aspetti dei flussi  supersonori e i metodi matematici di approccio nonche' l’aspetto fisico della  nascita ed evoluzione delle onde d’urto normali e oblique su corpi aerodinamici.  Si forniranno le implicazioni di tale flusso nella forma in pianta dei velivoli e delle  superfici alari e dei parametri fondamentali di progetto (ali a freccia positiva e  negativa, ali a delta e corpi fortemente allungati). Altro obiettivo sara' quello di  approfondire l’aerodinamiche di ali rotanti e delle teorie fisico-matematiche per  lo studio delle prestazioni di un’elica (trazione, coppia, rendimento e fasi di  funzionamento). Il modulo, inoltre, ha come obiettivo quello di illustrare, seppure  in maniera accennata, i principi e le leggi dell’aeroacustica di flussi viscosi e  turbolenti subsonori e supersonori pervenendo alla dimostrazione della legge  dell’ottava potenza di Lighthill e delle implicazioni matematiche per la sua  soluzione. Infine, il modulo si propone di fornire agli allievi gli aspetti  propedeutici di base per il progetto di corpi aerodinamici e tozzi intesi come  corpi elastici approfondendo gli aspetti concernenti il galloping e il vortex  shedding.