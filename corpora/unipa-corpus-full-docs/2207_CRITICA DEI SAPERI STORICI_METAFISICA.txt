Il corso di METAFISICA del corso di Laurea magistrale in SCIENZE FILOSOFICHE E STORICHE del curriculum CRITICA DEI SAPERI STORICI, ha i seguenti obiettivi formativi: 
Gli obiettivi formativi seguono quelli del corso di laurea magistrale in Scienze  filosofiche e storiche. Il corso di lezioni intende, dunque, fornire agli studenti  metodi e strumenti che consentano loro di completare il proprio percorso di  formazione, affinando le loro conoscenze nel campo specifico della metafisica e,  più in generale, del settore disciplinare in cui la disciplina ricade (M-FIL/01). Il  corso, quindi, intende sviluppare negli studenti la capacità di orientamento  critico all’interno delle problematiche principali della disciplina ed in particolare  rispetto alle questioni dell'identità, dell'esistenza e dell'essenza quali concetti  primari in metafisica. Per far questo il corso si propone di incrementare le  seguenti capacità: capacità di lettura e comprensione dei testi; capacità di  argomentare e comunicare le proprie conoscenze e le proprie tesi; capacità di  usare in modo rigoroso il metodo del ragionamento formale; capacità di  accrescere il proprio bagaglio conoscitivo in merito alla disciplina servendosi  anche di conoscenze tratte da altre discipline; capacità di padroneggiare gli  strumenti bibliografici; capacità di riconoscere criticamente le strutture  concettuali nonché storiche della disciplina; capacità di applicare le conoscenze  della tradizione storico-filosofica alle problematiche della metafisica; capacità di  stabilire rapporti tra le conoscenze possedute e i temi centrali nel dibattito  contemporaneo per giungere alla formulazione di un proprio giudizio maturo  sulle tematiche della disciplina in relazione al livello previsto dal corso di studi. Versione inglese