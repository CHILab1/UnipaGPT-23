Il corso di MUSICA PER IL FILM E LA PUBBLICITÀ del corso di Laurea in SCIENZE DELLA COMUNICAZIONE del curriculum MARKETING E PUBBLICITÀ, ha i seguenti obiettivi formativi: 
Il corso affronta in prospettiva storica, teorica e analitica le problematiche  dell'utilizzo della musica nel linguaggio cinematografico e in quello pubblicitario. Il corso spazia in un contesto internazionale, con esempi tratti dalle origini del  cinema e della pubblicità alle produzioni più recenti. Attraverso l'analisi di sequenze cinematografiche e di spot pubblicitari, le lezioni  indagheranno gli aspetti tecnici, funzionali e drammaturgici del connubio musica- video, nonché la sua evoluzione storica, con particolare riferimento ai contesti di  produzione e ricezione. Il corso mira a fornire agli studenti gli strumenti teorici e analitici utili a  comprendere e valorizzare il ruolo della musica nell'esperienza cinematografica  e in quella pubblicitaria.