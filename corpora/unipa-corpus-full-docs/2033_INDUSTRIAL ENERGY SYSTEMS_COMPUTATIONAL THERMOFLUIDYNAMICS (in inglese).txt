Il corso di COMPUTATIONAL THERMOFLUIDYNAMICS (in inglese) del corso di Laurea magistrale in INGEGNERIA ENERGETICA E NUCLEARE del curriculum INDUSTRIAL ENERGY SYSTEMS, ha i seguenti obiettivi formativi: 
Il corso mira ad impartire adeguate conoscenze sulla risoluzione di problemi di  termofluidodinamica mediante il metodo dei volumi finiti. Saranno inizialmente richiamati i principi fondamentali del moto dei fluidi, dello  scambio di calore e dell’analisi numerica, gia' appresi dallo studente in  precedenti corsi sia di 1° che di 2° livello. Successivamente si illustrera' il metodo dei volumi finiti, soffermandosi sulla  topologia e la natura delle griglie di calcolo e sulla discretizzazione delle  equazioni fondamentali di governo, che le trasforma in sistemi di equazioni  algebriche. Nel caso delle equazioni del moto (continuita' e Navier-Stokes), che danno  luogo a equazioni algebriche non lineari, si illustreranno i principali metodi  iterativi per la risoluzione delle non linearita' e per l’accoppiamento fra pressione  e velocita. Attraverso esercitazioni condotte con l’ausilio di codici di calcolo (che potranno  essere codici “open source” o versioni gratuite “student” di codici commerciali) si  applicheranno i concetti studiati alla effettiva risoluzione numerica di un certo  numero di problemi termofluidodinamici in geometrie semplici.