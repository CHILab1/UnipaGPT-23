Il corso di PSICODINAMICA DEL SOGNO CON LABORATORIO del corso di Laurea in SCIENZE E TECNICHE PSICOLOGICHE , ha i seguenti obiettivi formativi: 
Le lezioni teoriche plenarie focalizzano la teoresi psicologica sul sogno a partire  dal mondo antico, approfondendo sia le tematiche storicamente costitutive della  disciplina (con particolare attenzione al sogno nel mondo dell’antico oriente e  della classicità greca, in Freud, in Jung, e nei contributi piu' attuali), sia  l’euristica dell’uso del sogno nella pratica clinica.  Il successivo laboratorio  dinamico esperienziale e' centrato sui modelli olistici della psichicità che  studiano il mondo onirico a partire dal suo darsi come esperienza simbolica, con  particolare attenzione al sogno all’interno della soggettività e nella relazione  analitica. I partecipanti saranno guidati ad accostarsi all’uso del sogno  nell’euristica psichica attraverso piccoli gruppi psicodinamici con tecniche  psicodrammatiche a vertice junghiano, focalizzati sui sogni degli stessi  partecipanti a ciascun piccolo gruppo.  In alternativa alla partecipazione ai gruppi, i Frequentanti il corso potranno  approfondire l’interpretazione clinica del sogni mediante il materiale onirico di  pazienti.