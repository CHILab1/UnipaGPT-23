Il corso di MECCANICA ANALITICA E RELATIVISTICA del corso di Laurea in SCIENZE FISICHE , ha i seguenti obiettivi formativi: 
Questo modulo del corso ha lo scopo di fornire i concetti fisici e gli strumenti matematici della teoria della relatività speciale.  Le conoscenze e capacità acquisite nella parte del corso dedicata alla meccanica non relativistica vengono utilizzate e  opportunamente adattate al nuovo contesto caratterizzato dal principio di invarianza della velocità della luce. A partire da tale  principio si ricavano le trasformazioni di Lorentz e le loro prime conseguenze (dilatazione dei tempi, contrazione delle  distanza, invarianza dell'intervallo, ecc.). Aggiungendo il principio di relatività, le nuove leggi della meccanica vengono  ricavate e analizzate, con particolare attenzione verso le leggi di conservazione, l'equivalenza massa-energia e le particelle a  massa nulla. Infine si riconsidera l'elettrodinamica evidenziandone la natura relativistica. Tramite le esercitazioni gli studenti acquisiscono familiarità con le nuove leggi fisiche e coi nuovi strumenti matematici fino al  punto di applicarli alla risoluzione di problemi fisici. Obiettivo del modulo di Meccanica Analitica e' quello di fornire le basi concettuali fisiche e matematiche della meccanica  analitica. Le conoscenze e i concetti di meccanica classica vengono rielaborati in chiave piu' generale, partendo dal principio  di minima azione e introducendo la formulazione Lagrangeana e Hamiltoniana della meccanica classica.