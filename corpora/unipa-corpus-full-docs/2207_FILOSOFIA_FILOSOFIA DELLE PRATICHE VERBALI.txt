Il corso di FILOSOFIA DELLE PRATICHE VERBALI del corso di Laurea magistrale in SCIENZE FILOSOFICHE E STORICHE del curriculum FILOSOFIA, ha i seguenti obiettivi formativi: 
Obiettivo generale del corso è condurre lo studente a orientarsi con competenza  nel dibattito contemporaneo sul linguaggio e la comunicazione umana. Si  intende in questo modo sviluppare la consapevolezza del ruolo cruciale che il  linguaggio svolge nella definizione della natura umana e nella concreta  realizzazione delle pratiche sociali. Tema specifico del corso sarà una  riflessione sul potere performativo del linguaggio, con particolare riferimento alle  diverse pratiche verbali. Il tema verrà affrontato attraverso una serie di classici  della filosofia del linguaggio del Novecento, che mostreranno quanto variegati  possano essere gli usi della parola. In particolare, ci si concentrerà sul chiedere  scusa, sul minacciare e sul giuramento. Nelle lezioni frontali è prevista la lettura dei testi di letteratura specialista, sia in  italiano sia in inglese, con l’obiettivo di potenziare anche le competenze  linguistiche e argomentative dello studente. L’organizzazione del corso prevede anche discussioni guidate in aula e relazioni  dagli studenti con l’obiettivo primario di potenziare le capacità espositive e la  capacità di elaborare posizioni personali e argomentarle.