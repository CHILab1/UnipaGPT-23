Il corso di ETNOSTORIA del corso di Laurea magistrale a ciclo unico in SCIENZE DELLA FORMAZIONE PRIMARIA del curriculum SCIENZE DELLA FORMAZIONE PRIMARIA (AGRIGENTO), ha i seguenti obiettivi formativi: 
L’insegnamento si propone di far acquisire conoscenza della disciplina, del suo  metodo di ricerca e dei molteplici ambiti di applicazione nella moderna società  complessa. Gli obiettivi formativi, perseguiti mediante i metodi didattici  specificati, sono in linea con il programma indicato e riguardano:  - la puntualizzazione del concetto di "cultura" nelle scienze antropologiche; - l'individuazione delle  fonti "egemoni" e di quelle cosiddette "subalterne" per  una completa ricostruzione della storia/cultura di una comunità/territorio; - il rapporto tra Storia ed Antropologia, Storia orale ed Etnostoria; - il metodo della ricerca etnostorica e i suoi campi di applicazione in contesto  educativo; le ricerche etnostoriche in Sicilia. Mediante la presentazione di casi studio (attraverso lettura e commento di brani  o mediante la visione di documentari etnografici) quali supporto,  esemplificazione e/o approfondimento delle questioni teoriche affrontate, si  avvia lo studente alla percezione della complessità di situazioni reali  al fine di  sviluppare le capacità analitiche necessarie per affrontare  situazioni complesse  e coglierne i nessi significativi mediante gli strumenti di analisi e di  interpretazione specifici del discorso antropologico.