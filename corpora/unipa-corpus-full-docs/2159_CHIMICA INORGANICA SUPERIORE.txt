Il corso di CHIMICA INORGANICA SUPERIORE del corso di Laurea magistrale in CHIMICA , ha i seguenti obiettivi formativi: 
L'insegnamento e' svolto in un semestre con lezioni frontali. In una prima fase e'  ripresa la teoria dei gruppi e piu' in generale il concetto di simmetria, includendo  la simmetria traslazionale. In questa prima fase, sono anche introdotte nozioni  base di teoria dei grafi utili alla comprensione di concetti quali l'aromaticità dei  sistemi inorganici e la conseguente stabilità di caratteristiche specie degli  elementi dei gruppi principali (borani e loro congeneri) e cluster metallici. Nella  seconda parte è approfondita l'analisi della chimica delle specie metallorganiche  e dei cluster che costituisce una base utile allo sviluppo dei primi schemi  sintetici e meccanicistici da utilizzare nello studio della catalisi. Nel corso  dell'analisi di quest'ultima sono forniti i suoi fondamenti storici, i suoi principi –  nei diversi ambiti d'applicazione – e gli strumenti utili i) alla progettazione di vie  sintetiche eco-sostenibili e rinnovabili d'interesse industriale e ii)  all'individuazione dei modelli che li rappresentano. La modellistica in catalisi è  proposta come un ponte fra le due parti del corso.