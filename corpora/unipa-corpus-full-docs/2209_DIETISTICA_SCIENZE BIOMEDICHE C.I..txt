Il corso di SCIENZE BIOMEDICHE C.I. del corso di Laurea in DIETISTICA del curriculum DIETISTICA, ha i seguenti obiettivi formativi: 
Acquisizione delle conoscenze istologiche e anatomiche di base sull'organizzazione morfologica e funzionale di Cellule,  tessuti e sistemi. Comprendere i meccanismi dei processi fisiologici fondamentali dal livello degli organi e dei sistemi al livello  molecolare. Comprendere i meccanismi del metabolismo energetico e i principi della fisiologia della nutrizione. Particolare  approfondimento sarà dedicato allo studio del tratto gastrointestinale e del tessuto adiposo. L’obiettivo dell'insegnamento è di fare acquisire allo studente le conoscenze di base riguardanti il funzionamento dei principali  organi ed apparati del corpo umano, con particolare attenzione al sistema digerente. Conoscere i processi di digestione ed  assorbimento dei principi nutritivi (carboidrati, lipidi e proteine). Saper ragionare sulle risposte adattative e sui principali  meccanismi di regolazione neuro-endocrini che regolano i vari apparati.