Il corso di TEORIA E TECNICA DELL'INTERVENTO CLINICO CON LE FAMIGLIE del corso di Laurea magistrale in PSICOLOGIA CLINICA del curriculum NEUROPSICOLOGIA, ha i seguenti obiettivi formativi: 
Principale obiettivo del corso e' l’approfondimento di metodi e tecniche  d’osservazione dei contesti familiari, con particolare attenzione alle famiglie che  presentano la necessita' di un intervento clinico. Verranno affrontate le differenti  teorie sistemico-familiari e gli strumenti di ricerca sulle nuove forme familiari. A  partire dallo studio del ciclo di vita familiare, verranno approfonditi i temi dei  compiti di sviluppo normativi e non normativi e per ogni fase si approfondiranno i  possibili contesti di intervento clinico che coinvolgono la coppia e/o la  famiglia.Obiettivi del corso riguardano le metodologie di assessment e      consultazione della coppia e della famiglia; la redazione e programmazione di  interventi psicologico-clinici orientati alla persona e alla famiglia secondo  un’ottica sistemico-relazionale; nonche' la valutazione psicologico/clinica, la  diagnosi, l'analisi del contesto, del setting e delle dimensioni individuali e familiari. L’insegnamento intende contribuire al raggiungimento degli obiettivi formativi del  CdS coerentemente con i profili professionali e gli sbocchi occupazionali  previsti; in particolare attraverso la conoscenza delle metodiche di intervento  clinico-relazionale e l'apprendimento della capacita' di fornire indicazioni terapeutiche, di effettuare  studi di efficacia e di applicabilita' degli interventi nei diversi contesti di cura.