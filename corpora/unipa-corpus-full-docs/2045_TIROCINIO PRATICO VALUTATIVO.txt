Il corso di TIROCINIO PRATICO VALUTATIVO del corso di Laurea magistrale a ciclo unico in ODONTOIATRIA E PROTESI DENTARIA , ha i seguenti obiettivi formativi: 
Acquisizione di competenze professionalizzanti in ambito odontostomatologico  attraverso l'esecuzione di attivita' cliniche eseguite, sotto la guida di un tutor,  con diversi gradi di autonomia in relazione all’esperienza maturata dallo  studente e alla complessita/invasivita' della procedura clinica. Le attività di  tirocinio proseguono ed integrano le competenze maturate nelle diverse aree  cliniche nei precedenti anni e nel Tirocinio di sesto anno (primo semestre),  enfatizzando anche le relazioni fra patologie sistemiche e cavo orale.  Il Tirocinio Pratico-Valutativo (TPV) prevede, inoltre, lo svolgimento, come primo  operatore, di attività pratiche in ambito preventivo, diagnostico e terapeutico  delle malattie odontostomatologiche, relative alle discipline di chirurgia orale,  odontoiatria restaurativa, endodonzia, implantologia, patologia e medicina orale,  odontoiatria pediatrica, odontoiatria speciale, ortognatodonzia, parodontologia e  protesi dentaria.