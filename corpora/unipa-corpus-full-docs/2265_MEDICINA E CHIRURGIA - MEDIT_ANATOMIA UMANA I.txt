Il corso di ANATOMIA UMANA I del corso di Laurea magistrale a ciclo unico in MEDICINA E CHIRURGIA (INDIRIZZO TECNOLOGICO) del curriculum MEDICINA E CHIRURGIA - MEDIT, ha i seguenti obiettivi formativi: 
Obiettivo generale del modulo è fornire le basi anatomiche sistematiche e  topografiche della costituzione del neurocranio e dello splancnocranio, delle  pareti del torace, del collo e degli arti includendovi le strutture vascolari e  nervose, nonchè le principali modificazioni che avvengono con  l'invecchiamento. Il corso, inoltre, fornirà le basi morfologiche e topografiche  relative all’apparato cardiovascolare, respiratorio e del sistema linfatico.  Obiettivo specifico è raggiungere un buon livello di conoscenza delle  caratteristiche topografiche, macroscopiche, microscopiche e ultrastrutturali del  neurocranio e dello splancnocranio, del torace, del collo, degli arti, del midollo  spinale, dei nervi spinali e del sistema nervoso ortosimpatico e parasimpatico  del cuore, dei vasi sanguiferi, delle vie aeree, dei polmoni e del sistema linfatico,  tegumentario, ed endocrino. Obiettivo principale è raggiungere la capacità di  ragionamento fisiopatologico, utilizzando anche gli strumenti metodologici  dell’evidence based medicine.