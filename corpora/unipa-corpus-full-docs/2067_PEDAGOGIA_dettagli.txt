Anno Accademico 2023/2024
Laurea magistrale in SCIENZE PEDAGOGICHE
Curriculum: PEDAGOGIA
Per maggiori informazioni vai su http://www.unipa.it/struttura.html?id=740
---------
Classe di Laurea magistrale in Scienze pedagogiche (LM-85)
Durata 2 anni
Sede PALERMO
Accesso libero
Dipartimento di Scienze Psicologiche, Pedagogiche, dell’Esercizio Fisico e della Formazione
Codice corso 2067
---------
Obiettivi Formativi
Obiettivi specifici:
DESCRIZIONE DEL PERCORSO FORMATIVO
Il corso si prefigge di formare professionisti della formazione in possesso di elevate capacità organizzative e gestionali del processo formativo e in grado di progettare, coordinare e valutare percorsi formativi di alta specializzazione.
Gli studi si articolano in:
- attività formative caratterizzanti relative alle Discipline pedagogiche e metodologico-didattiche, alle Discipline filosofiche e storiche ed alle Discipline psicologiche, sociologiche e antropologiche;
- ulteriori attività formative, di vario taglio tematico e disciplinare, finalizzate ad integrare la conoscenza delle scienze pedagogiche con lo studio delle altre scienze(Fisica sperimentale, Sistemi di elaborazione delle informazioni, Critica letteraria e letterature comparate, Letteratura inglese, Discipline demoetnoantropologiche, Filosofia teoretica, Filosofia morale, Estetica, Storia della filosofia, Pedagogia generale e sociale, Storia della pedagogia, Didattica e pedagogia speciale, Pedagogia sperimentale, Psicologia dello sviluppo e dell'educazione, Psicologia sociale, Psicologia dinamica, Storia medievale, Storia contemporanea, Matematiche complementari, Igiene generale e applicata) e ad orientare il percorso formativo curriculare verso le esigenze espresse dal mercato del lavoro.
Durante il Corso di laurea magistrale lo studente avrà l’opportunità di sperimentare in prima persona, attraverso specifiche attività formative, l'osservazione ravvicinata di aspetti e di nodi cruciali del proprio futuro ruolo professionale acquisendo, in una logica di empowerment e secondo gli orientamenti che saranno proposti in sede di programmazione didattica o in base agli interessi ed alle competenze personali, conoscenze utili per l'inserimento nel mondo del lavoro.
-----------------------------------------------------------------------------
OBIETTIVI FORMATIVI SPECIFICI DEL CORSO
Gli obiettivi specifici del corso riguardano l'acquisizione delle conoscenze e delle competenze avanzate per operare come professionisti delle scienze pedagogiche, con padronanza dei fondamenti delle altre discipline - filosofia, storia, psicologia e sociologia - che concorrono a definirne l'intero quadro concettuale e ne favoriscono l'applicazione nei differenti contesti educativi e formativi.
Nello specifico la Laure magistrale in Scienze Pedagogiche guarda alla ricerca in ambito pedagogico, alla costruzione di strumenti di apprendimento e di valutazione, alla costruzione e progettazione di percorsi formativi.
I professionisti della formazione che il corso intende preparare si rivolgano al mondo della formazione in qualità di esperti esterni nelle istituzioni pubbliche di formazione, nei processi di analisi dei percorsi formativi all'interno dei contesti privati, nella ricerca di fattori di successo dei percorsi formativi, nell'orientamento alla scelta formativa, nel rapporto fra processi educativi nel contesto familiare, nel contesto scolastico, nel contesto sociale.
Autonomia di giudizio:
Durante tutto il percorso degli studi universitari e al momento della stesura dell'elaborato per la prova finale, i laureati magistrali in "Scienze pedagogiche" avranno acquisito:
- elevata capacità di giudizio critico sulle discipline oggetto di studio;
- elevate capacità di affrontare e giudicare le principali questioni della pedagogia e delle scienze dell'educazione operando selezioni critiche;
- piena autonomia nel formulare ipotesi di spiegazione e di giudizio, ricostruendo in maniera critica i processi educativi generali;
- elevata capacità di utilizzo delle conoscenze e degli strumenti acquisiti per sviluppare diversi metodi di ricerca nell'ambito educativo;
- elevate capacità di analisi, rilevamento e trattamento dei dati e dei risultati a sostegno di giudizi che includano la riflessione su processi educativi e formativi riguardanti in particolare i giovani e gli adulti negli ambienti comunitari.
L'autonomia di giudizio sarà verificata in tutte le prove d'esame di ciascun insegnamento, in eventuali prove in itinere e nell'esame di laurea finale.
Abilità comunicative:
Al termine del percorso degli studi universitari i laureati magistrali dovranno aver acquisito adeguati strumenti e competenze per la comunicazione sia con gli specialisti che con i non specialisti della formazione.
In particolare, essi avranno:
- approfondito e consolidato le proprie conoscenze linguistiche e informatiche;
- sperimentato un'apertura internazionale, anche attraverso esperienze formative all'estero;
- imparato ad esprimere le proprie conoscenze e capacità di comprensione con un approccio professionale alla propria futura attività lavorativa;
- acquisito le abilità comunicative necessarie per comunicare correttamente e con un lessico disciplinare adeguato, sia in forma scientifica che divulgativa, le acquisizioni della propria attività di studio e/o di ricerca;
- imparato a calibrare i diversi registri dell'informazione secondo i differenti contesti formativi in cui agiscono.
Le abilità comunicative saranno verificate attraverso le prove d'esame di ciascun insegnamento, eventuali prove in itinere e l'esame di laurea finale.
Capacità di apprendimento:
Al termine del percorso degli studi universitari i laureati magistrali:
- saranno in grado di definire in piena autonomia un piano per il proprio futuro sviluppo professionale;
- possederanno le competenze avanzate necessarie per proseguire gli studi attraverso percorsi formativi di terzo livello (master, dottorati, corsi di perfezionamento).
La capacità di apprendimento sarà verificata in tutte le prove d'esame degli insegnamenti curriculari, in eventuali prove in itinere e nell'esame di laurea finale, momento importante per la sperimentazione pratica, la valutazione e l'autovalutazione sul raggiungimento degli obiettivi formativi programmati.
---------
Sbocchi Occupazionali
Profilo:
Pedagogista formatore
Funzioni:
- Gestione di attività di ricerca educativa e di consulenza per la programmazione e lo sviluppo di interventi formativi  
- Coordinamento e progettazione di interventi pedagogici 
- Ricerca qualitativa e quantitativa sugli esiti e i processi formativi 
Competenze:
Pedagogista 
Formatore 
Ricercatore 
Coordinatore di percorsi formativi
Sbocchi:
Istituzioni scolastiche 
Servizi educativi erogati e/o finanziati da enti pubblici, privati e del terzo settore 
Organismi di direzione, orientamento, supporto e controllo attivati nei diversi livelli della Pubblica Amministrazione.
---------
Caratteristiche della Prova Finale
Coerentemente con gli obiettivi formativi del Corso di Laurea magistrale e con i risultati di apprendimento attesi, la prova finale per il completamento degli studi dovrà consistere nella produzione di un articolato elaborato finale atto a mostrare il raggiungimento da parte dello studente degli obiettivi di specializzazione del corso di studi.
L'elaborato, predisposto in modo originale dallo studente sotto la guida di un relatore, dovrà approfondire un percorso di ricerca o un elemento teorico innovativo, dovrà essere corredato da una bibliografia dettagliata ed aggiornata e sara' presentato dallo studente ad Commissione proposta dal Consiglio di Corso di Studio ed approvata dal Presidente della Scuola secondo le modalità stabilite dal regolamento d'Ateneo.
---------
