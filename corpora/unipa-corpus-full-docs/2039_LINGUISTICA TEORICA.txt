Il corso di LINGUISTICA TEORICA del corso di Laurea magistrale in LINGUE MODERNE E TRADUZIONE PER LE RELAZIONI INTERNAZIONALI , ha i seguenti obiettivi formativi: 
Obiettivo del corso è formare linguisti in grado di descrivere e analizzare i  principali fenomeni linguistici che caratterizzano le principali lingue europee ed  extraeuropee, con particolare riferimento alle lingue studiate dagli studenti,  approfondendo in particolare la loro analisi sintattica. Il programma prevede  lezioni frontali ed esercitazioni in aula; le prime permetteranno agli studenti di  comprendere l'evoluzione delle teorie di linguistica formale dagli anni '50 ad  oggi, con particolare riferimento alla grammatica generativa. Le esercitazioni  riguarderanno invece l'analisi delle principali strutture sintattiche secondo il  programma minimalista, sviluppato da Chomsky a partire dagli anni '90 del  secolo scorso. Attraverso le esercitazioni gli studenti avranno la possibilità di  applicare le conoscenze teoriche acquisite e di comprendere meglio le  considerazioni teoriche ed empiriche che hanno spinto la linguistica formale a  rinnovarsi negli ultimi decenni. Lo scopo principale del corso è di fornire allo studente una solida conoscenza di  base in linguistica generale, che gli permetta di applicare le competenze  maturate sia nello studio e nella ricerca sulle lingue da lei/lui conosciute (in  particolare nella tesi di laurea), sia nel successivo percorso di studi accademici  (eventuale dottorato di ricerca o master universitari) o professionale, nei lavori  che richiedono specifiche competenze di carattere linguistico.