Il corso di PEDAGOGIA GENERALE E SPECIALE del corso di Laurea in SCIENZE DELLE ATTIVITÀ MOTORIE E SPORTIVE del curriculum L-22 SCIENZE DELLE ATTIVITÀ MOTORIE E SPORTIVE (SEDE DI AGRIGENTO), ha i seguenti obiettivi formativi: 
Obiettivo primo e fondamentale dell'insegnamento è apprendere i fondamenti e lo sviluppo della pedagogia generale di stile  fenomenologico-ermeneutico, con l'intento specifico di acquisire le principali nozioni, sotto il profilo epistemologico, del  modello educativo interculturale nella riflessione pedagogica, al fine di pervenire ad un giudizio critico e ad una valutazione  dei principali indirizzi e orientamenti educativi della pedagogia contemporanea. In particolare, il corso mira a riflettere sulla  genesi del problema pedagogico nel mondo della vita; comprendere la struttura epistemologica delle differenti scienze  applicate allo studio dell'educazione; apprendere un atteggiamento di ricerca ermeneutico, sviluppando metodologie  educative adeguate. Gli altri obiettivi essenziali di apprendimento saranno i seguenti: A) in ordine alla pedagogia generale: riflettere sul tema del bisogno di riconoscimento, della consegna educativa, delle forme  di educazione delle emozioni e dei temi e problemi di fondo della pedagogia; B) in ordine alla prospettiva interculturale: riflettere sulla genesi dell'approccio interculturale a livello internazionale, europeo e  italiano; riflettere sulle principali conoscenze e abilità interculturali dei professionisti che operano nei contesti educativi  multiculturali. Il corso si propone di fornire conoscenze teoriche e pratiche sui fondamenti della pedagogia speciale e della sua applicazione  nell’ambito delle attività motorie e sportive; identificando e differenziando modelli e strategie di azione in ambito sportivo in  relazione ai bisogni educativi speciali dei soggetti coinvolti. Stimolare la riflessione su metodi, attività ed esperienze applicabili a situazioni ipotizzate. Incoraggiare la sperimentazione delle nozioni acquisite nella costruzione condivisa di azioni didattiche.