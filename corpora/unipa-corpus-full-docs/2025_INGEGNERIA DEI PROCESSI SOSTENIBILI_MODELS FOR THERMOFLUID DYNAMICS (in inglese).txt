Il corso di MODELS FOR THERMOFLUID DYNAMICS (in inglese) del corso di Laurea magistrale in INGEGNERIA CHIMICA del curriculum INGEGNERIA DEI PROCESSI SOSTENIBILI, ha i seguenti obiettivi formativi: 
Il corso mira ad impartire adeguate conoscenze sulla modellazione di problemi  di termofluidodinamica, propedeutica alla loro risoluzione con metodi analitici o  numerici. Dopo opportuni richiami sui principi elementari del moto dei fluidi, dello  scambio di calore o di massa e dell’analisi numerica, già appresi dallo studente  in precedenti corsi sia di 1° che di 2° livello, nelle prime parti del corso si  illustrerà la derivazione rigorosa delle equazioni che governano il trasporto  diffusivo e convettivo ed il moto dei fluidi. Successivamente si tratterà il  problema della turbolenza, illustrandone sia gli aspetti fisici e fenomenologici  che gli aspetti matematici e i diversi metodi di modellazione (simulazione diretta,  modelli RANS, Large-Eddy Simulation e metodi ibridi). Un certo spazio sarà  dato ad argomenti solitamente poco trattati nei corsi universitari di  fluidodinamica ma di notevole interesse e uso nel mondo del lavoro, quali i moti  polifasici e l’emodinamica. Attraverso esercitazioni, condotte con l’ausilio di  codici di calcolo, si illustreranno numerosi problemi di modellazione di fenomeni  termofluidodinamici.