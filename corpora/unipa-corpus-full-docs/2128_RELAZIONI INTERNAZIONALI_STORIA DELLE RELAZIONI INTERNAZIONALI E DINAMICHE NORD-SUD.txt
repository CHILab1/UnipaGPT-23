Il corso di STORIA DELLE RELAZIONI INTERNAZIONALI E DINAMICHE NORD-SUD del corso di Laurea in SCIENZE POLITICHE E DELLE RELAZIONI INTERNAZIONALI del curriculum RELAZIONI INTERNAZIONALI, ha i seguenti obiettivi formativi: 
Il corso intende fornire agli studenti una conoscenza avanzata delle principali  tematiche inerenti la storia delle relazioni internazionali nel ventesimo secolo.  Un'attenzione particolare verrà dedicata alle traiettorie della Guerra Fredda nei  contesti extra-europei e alla trama delle relazioni Nord-Sud nella seconda metà  del ventesimo secolo. Al termine del corso, gli studenti possiederanno una  capacità di lettura critica della storia delle relazioni internazionali e,  indirettamente, dell'attualità internazionale.