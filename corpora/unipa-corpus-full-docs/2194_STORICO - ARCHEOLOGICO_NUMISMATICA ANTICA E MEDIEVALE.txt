Il corso di NUMISMATICA ANTICA E MEDIEVALE del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum STORICO - ARCHEOLOGICO, ha i seguenti obiettivi formativi: 
L’obiettivo del corso è la conoscenza dei principali elementi di numismatica  antica e medievale e il rapporto tra moneta, archeologia e storia, con particolare  riferimento alla moneta di età romana e medievale. Dopo la presentazione del  corso e un’introduzione critica dedicata alla storia degli studi della  disciplina, il  corso si concentrerà su: l’origine della moneta, le tecniche di fabbricazione delle  monete antiche e medievali, i tipi monetali nel mondo greco, romano e  medievale, i sistemi ponderali; la moneta nel contesto archeologico; la moneta  romana: evoluzione e struttura dall’età repubblicana al tardoantico; la  monetazione bizantina, vandala, araba, normanna, sveva, angioina,  aragonese,  con particolare riferimento alle emissioni della Sicilia. A conclusione del corso,  almeno una lezione si svolgerà presso uno dei medaglieri della Sicilia.