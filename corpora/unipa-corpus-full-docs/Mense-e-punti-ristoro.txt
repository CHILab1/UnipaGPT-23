Il servizio ristorativo
E’ un servizio, attribuito extraconcorso, rivolto alla generalità degli studenti e delle studentesse. Tutti gli iscritti presso le istituzioni universitarie operanti sul territorio di competenza dell’ERSU di Palermo, possono usufruire, nelle modalità previste dal vigente Regolamento e dal Bando di concorso per l’attribuzione di borse, altri contributi e servizi per il diritto allo studio universitario, di pasti presso le mense universitarie dell’Ente. Per fruire del servizio di ristorazione è necessario utilizzare esclusivamente l’apposita app “ERSU Palermo”, consultabile da smartphone, scaricabile dagli store di Google e Apple. Ai partecipanti al bando di concorso per l’attribuzione di borse e servizi, regolarmente iscritti, l’App è abilitata automaticamente. Ai non partecipanti al bando di concorso per l’attribuzione di borse e servizi (regolarmente iscritti) e alle altre tipologie di utenti, l’App è abilitata dopo avere richiesto accesso al servizio (per evitare che il sistema segnali “ERRORE”, è bene richiedere prima accesso al servizio e poi scaricare l’app). I non partecipanti al bando di concorso per l’attribuzione di borse e servizi (regolarmente iscritti), per accedere o rinnovare l’accesso al servizio ristorazione, dovranno compilare ed inviare la richiesta esclusivamente online, seguendo le procedure ed entro i termini indicati dal bando, tramite applicazione disponibile nella pagina personale del portale dei servizi online dell’Ente, accessibile dal sito istituzionale dell’Ente www.ersupalermo.it con SPID o CIE (gli studenti internazionali non in possesso di SPID o CIE accedono all’area riservata con le credenziali rilasciate dall’Ente – effettuare la registrazione al primo accesso). Ad essi, l’App “ERSU Palermo” sarà abilitata dopo circa 15 minuti (per evitare disguidi tecnici, attendere la ricezione di email di conferma) e potranno fruire del servizio alle tariffe previste dal Regolamento per la ristorazione (le tariffe variano in funzione del valore ISEE dichiarato). Le persone con disabilità, destinatarie degli interventi attuati dall’Ente, hanno diritto al consumo gratuito dei pasti.
ATTENZIONE: DAL 1° SETTEMBRE 2022 NON SARÀ PIÙ POSSIBILE PAGARE “IN CONTANTI” IL PASTO A MENSA, MA SARÀ NECESSARIO UTILIZZARE IL “BORSELLINO ELETTRONICO”.

COME RICHIEDERE ACCESSO AL SERVIZIO
Gli studenti e le studentesse che non hanno richiesto la borsa di studio, per richiedere il servizio ristorativo, dovranno essere in possesso dell’attestazione ISEE in corso di validità e con specifico riferimento alle prestazioni per il diritto allo studio universitario ed eseguire la seguente procedura (Attenzione: è possibile non dichiarare l’ISEE ma sarà attribuita d’ufficio l’ultima fascia):
_ Accedere all’applicazione internet resa disponibile nella pagina personale del portale dei servizi online dell’Ente (si accede al portale con SPID o CIE; gli studenti internazionali non in possesso di SPID o CIE accedono all’area riservata con le credenziali rilasciate dall’Ente – effettuare la registrazione al primo accesso);
_ compilare i campi obbligatori del form;
_ confermare i dati inseriti e attendere SMS con codice OTP per la validazione degli stessi (solamente per coloro i quali non accedono con SPID o CIE – il codice OTP sarà inviato al numero di cellulare indicato in fase di registrazione al portale studenti ERSU);
_ inserire nell’apposito campo il codice OTP per la validazione dei dati inseriti nella richiesta benefici (solamente per coloro i quali non accedono con SPID o CIE);
_ terminare la procedura.
La richiesta servizio ristorativo, validata mediante OTP ed inviata esclusivamente online, deve essere regolarizzata. I richiedenti servizio devono caricare (upload), tramite apposita procedura online disponibile in un’apposita sottosezione denominata “FASCICOLO” all’uopo creata nella homepage del portale dei servizi online dell’Ente, la documentazione aggiuntiva (singoli file in formato pdf) per la regolarizzazione della richiesta e che sarà ritenuta valida per l’accesso a tutti i benefici/servizi erogati dall’Ente (es. il documento d’identità per coloro i quali non accedono al portale con SPID o CIE, il permesso di soggiorno per gli studenti internazionali, la certificazione d’invalidità per i soggetti con disabilità, ecc…).
ATTENZIONE: solo per coloro che richiedono l’accesso per la prima volta, è necessario inserire una foto tessera, formato digitale JPEG o GIF delle dimensioni inferiori a 200KB e risoluzione minore di 2048×1536 pixel, dalla homepage della pagina personale del portale dei servizi online dell’Ente.

CENTRI DI RISTORAZIONE

Centro di ristorazione interno Residenza Universitaria “Santi Romano” di Palermo
Indirizzo: Viale delle Scienze ed. 1
Orari di apertura Self-Service:
_ pranzo, dal lunedì alla domenica, dalle ore 12:00 alle ore 14:40
_ cena, dal lunedì alla domenica, dalle ore 19:00 alle ore 21:00 (orario invernale)
_ cena, dal lunedì alla domenica, dalle ore 19:30 alle ore 21:30 (orario estivo) 
Orari di apertura Pizzeria:
_ pranzo, dal lunedì alla domenica, dalle ore 12:00 alle ore 14:40
_ cena, dal lunedì alla domenica, dalle ore 19:00 alle ore 21:00 (orario invernale)
_ cena, dal lunedì alla domenica, dalle ore 19:30 alle ore 22:00 (orario estivo) 
Orari di apertura Hamburgeria:
_ pranzo, dal lunedì alla domenica, dalle ore 12:00 alle ore 14:40
_ cena, dal lunedì alla domenica, dalle ore 19:00 alle ore 21:00 (orario invernale)
_ cena, dal lunedì alla domenica, dalle ore 19:30 alle ore 22:00 (orario estivo) 
Nota informativa: Il cambio dell’orario, da invernale ad estivo e viceversa, varia in funzione del cambio dell’ora, da solare a legale e viceversa. Gli orari e le giornate di apertura possono subire variazioni. Al “Santi Romano” il servizio è erogato anche in modalità “take away”.

Centro di ristorazione interno padiglione 19 dell’Ospedale “Civico” di Palermo
Indirizzo: Via Carmelo Lazzaro
Orari di apertura Self-Service:
_ pranzo, dal lunedì alla domenica, dalle ore 12:00 alle ore 15:00
_ cena, dal lunedì alla domenica, dalle ore 19:00 alle ore 21:00
Nota informativa: Gli orari e le giornate di apertura possono subire variazioni.

Centro di ristorazione interno padiglione 13 del CEFPAS di Caltanissetta
ATTENZIONE: servizio temporaneamente sospeso per lavori di ristrutturazione dei locali. Con successivo avviso, sarà data comunicazione della riapertura. 
Indirizzo: Via Giuseppe Mulè, 1
Orari di apertura Self-Service:
_ pranzo, dal lunedì al venerdì, dalle ore 13:00 alle ore 14:30
_ cena, dal lunedì al giovedì, dalle ore 19:30 alle ore 20:30
Nota informativa: Gli orari e le giornate di apertura possono subire variazioni.

PUNTI DI DISTRIBUZIONE 

Punto di distribuzione interno Residenza Universitaria “San Saverio” di Palermo
Indirizzo: Via G. di Cristina, 7
Orari di apertura Self-Service:
_ pranzo, dal lunedì al venerdì, dalle ore 12:00 alle ore 14:40
_ cena, dal lunedì al giovedì, dalle ore 19:00 alle ore 21:00 (orario invernale)
_ cena, dal lunedì al giovedì, dalle ore 19:30 alle ore 21:30 (orario estivo) 
ATTENZIONE: A partire da giorno 18/11/2022, la mensa del “San Saverio” è aperta, in via sperimentale, anche per la cena del venerdì.
Nota informativa: Il cambio dell’orario, da invernale ad estivo e viceversa, varia in funzione del cambio dell’ora, da solare a legale e viceversa. Gli orari e le giornate di apertura possono subire variazioni.
 
Punti di distribuzione ubicati all’interno delle altre Residenze Universitarie di Palermo
Nei punti di distribuzione ubicati all’interno delle seguenti Residenze Universitarie, è possibile prenotare, ritirare e consumare il pasto nell’apposita zona ristorazione predisposta:
_ Residenza Universitaria “Biscottari”, sita a Palermo in Via Biscottari, 12;
_ Residenza Universitaria “SS. Nunziata”, sita a Palermo in Piazza Casa Professa, 22;
_ Residenza Universitaria “Schiavuzzo”, sita a Palermo in Via Schiavuzzo, 18/20/22;
_ Residenza Universitaria “Casa del Goliardo”, sita a Palermo in Vicolo Sant’Uffizio, 13/15.
_ Residenza Universitaria “SS. Salvatore”, sita a Palermo in Via Altarello di Baida (attivo dal 13/3/2023).
ATTENZIONE:
_ mercoledì 1 febbraio 2023, è stata riattivata, in via sperimentale, la linea self service per la distribuzione dei pasti, SOLO A PRANZO (dal lunedì al venerdì, dalle ore 12:00 alle ore 14:40), presso la Residenza Universitaria “SS. Nunziata”. La cena si continua ad erogare, dal lunedì al giovedì, in modalità “social food”, previa prenotazione: è necessario, infatti, prenotare il pasto, tramite l’app “ERSU Palermo”, dal lunedì al giovedì, dalle ore 11:00 alle ore 16:00. Lo stesso sarà consegnato presso la sala ristorazione della suddetta residenza universitaria, orientativamente, alle ore 19:30 circa.
_da lunedì 23/1/2023, il pranzo prenotato con consegna presso la R.U. “SS. Nunziata” potrà essere consumato all’interno della stessa, oltre che dai residenti, anche dagli utenti esterni.
_da venerdì 9/6/2023, sarà attivo, in via sperimentale, il servizio di ristorazione in modalità “social food”, previa prenotazione del pasto tramite l’app “ERSU Palermo”, presso il punto di distribuzione “SS. Salvatore”, anche durante i fine settimana (cena del venerdì, pranzo e cena del sabato, pranzo e cena della domenica).

Punti di distribuzione ubicati all’interno delle sedi universitarie di Palermo
Nel punto di distribuzione attivo, in via sperimentale (solo a pranzo, dal 12/12/2022), all’interno della sede Unipa di Via Archirafi 30 (locali “ex Amministrazione” al plesso di Botanica della sez. BAZ del Dipartimento STEBICEF), sarà possibile prenotare, ritirare e consumare il pasto nelle apposite zone ristorazione predisposte.
Nel punto di distribuzione attivo, in via sperimentale (solo a pranzo, dal 20/2/2023), all’interno del Conservatorio di Musica “Scarlatti“, sito in Via Squarcialupo n. 45,  sarà possibile prenotare, ritirare e consumare il pasto nelle apposite zone ristorazione predisposte.
Nei punti di distribuzione attivi, in via sperimentale (solo a pranzo, dall’11/4/2023), nelle sedi dell’Accademia di BB.AA. di Palermo, sarà possibile prenotare, ritirare e consumare il pasto nelle apposite zone ristorazione predisposte:
– Palazzo Molinelli Santa Rosalia, in Via Papireto n. 1;
– Spazio Nuovo/Ducrot all’intero dei Cantieri Culturali alla Zisa, in Via Paolo Gili n. 4.

Punti di distribuzione ubicati all’interno delle sedi universitarie di Agrigento e di Trapani
Nei punti di distribuzione attivi, in via sperimentale (solo a pranzo e per tre settimane), all’interno delle sedi universitarie di Trapani e di Agrigento (in quest’ultima sede, dal 9/11/2022), sarà possibile prenotare, ritirare e consumare il pasto nelle apposite zone ristorazione predisposte:
– Polo Territoriale Universitario di Agrigento, sita in Via Ugo La Malfa;
– Consorzio Universitario di Agrigento, sito in Via Quartararo;
– Polo Territoriale Universitario di Trapani, sito in Lungomare Dante Alighieri.
Per saperne di più: Come prenotare il pasto e ritirarlo presso un qualsiasi punto di distribuzione (orari ed altro)
Consulta la Guida pratica su come prenotare un pasto dall’app: funzionalità non più riservata agli assegnatari di posto letto ospiti nelle RR.UU. “xxx” e “yyy” che usufruiscono del pasto gratuito, ma estesa a tutti gli utilizzatori del servizio ristorativo che usufruiscono del pasto anche a pagamento

Per maggiori informazioni vai su https://www.unipa.it/archivio/2017/amministrazione/area2/uoa07bis/Servizi_per_gli_studenti/Dove_Mangiare/