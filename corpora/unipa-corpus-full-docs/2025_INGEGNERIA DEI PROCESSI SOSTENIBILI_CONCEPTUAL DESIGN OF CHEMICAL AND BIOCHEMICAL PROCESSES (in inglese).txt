Il corso di CONCEPTUAL DESIGN OF CHEMICAL AND BIOCHEMICAL PROCESSES (in inglese) del corso di Laurea magistrale in INGEGNERIA CHIMICA del curriculum INGEGNERIA DEI PROCESSI SOSTENIBILI, ha i seguenti obiettivi formativi: 
Lo sviluppo dei processi chimici e biochimici passa attraverso diversi stadi di  progettazione. Le attuali necessita' di risparmio energetico e di ottimizzazione  delle risorse richiedono tecniche sempre piu' precise e quindi sofisticate. Una  corretta “progettazione concettuale” permette sia lo sviluppo di processi economicamente attrattivi, che  la ottimizzazione della produzione del prodotto “target”. Questo insegnamento fornisce agli studenti tutti gli strumenti di valutazione  economica, di sviluppo della progettazione di un processo produttivo, di conoscenza dei software che permettono il  raggiungimento degli obiettivi previsti, e permettono anche di effettuare comparazioni e/o simulazioni al fine della scelta ottimale. Ovviamente tali strumenti permettono l’analisi di processi gia' attivi al fine di  proporre modifiche sia di progettazione che di conduzione che possano migliorarne l’efficienza. Gli allievi sono tenuti a presentare all’atto dell’esame il progetto completo di un  processo chimico/biochimico loro assegnato all’inizio del corso di lezioni, e  sviluppato continuativamente durante lo svolgimento del corso di lezioni  secondo un modello di "active learning" e di "collaborative learning" che  promuove l'apprendimento attraverso il lavoro di gruppo ed il coinvolgimento  attivo di ogni singolo membro del gruppo.  Tale approccio ha l’obiettivo di abituare lo studente alla risoluzione di problemi  di progettazione e di conduzione utilizzando anche conoscenze acquisite dallo studio di altri insegnamenti.