Il corso di MICRO E MACROECONOMIA APPLICATA C.I. del corso di Laurea in TURISMO, TERRITORI E IMPRESE del curriculum GESTIONE DEI TERRITORI, ha i seguenti obiettivi formativi: 
Il corso intende approfondire i temi e le problematiche connesse all'applicazione della teoria sistemica, propria dell'economia,  quale schema di riferimento per lo studio del turismo e delle risorse del territorio. In tale ambito, verrà affrontata l’analisi delle risorse del territorio, le attrazioni e gli elementi caratteristici dei sistemi economici  territoriali. In particolare gli obiettivi del corso sono i seguenti: conoscenza della di base e della struttura dell’industria del turismo; comprensione del funzionamento del settore e delle branche produttive e dei modelli di mercato caratteristici costruzione ed utilizzo di strumenti per le analisi territoriali,  e dei modelli di organizzazione territoriale sistemica (cluster e  network) per lo sviluppo di economie turistiche e settoriali A conclusione del corso, gli studenti dovrebbero essere in grado di analizzare le più rilevanti variabili microeconomiche  (domanda, offerta, prezzi, costi, ricavi, profitti) e macroeconomiche (prodotto interno lordo, disoccupazione, inflazione) e le  loro dinamiche, comprendendone le principali problematiche con riferimento alle diverse strutture di mercato dei beni e  servizi, della moneta e del lavoro in un sistema economico aperto. Gli studenti dovrebbero quindi essere in grado di  identificare e valutare le caratteristiche dei diversi approcci economici e le diverse politiche macroeconomiche (keynesiane e  liberiste) con riferimento ai diversi soggetti attuatori. Inoltre, a conclusione dell’insegnamento, dovrebbero essere chiari gli  elementi di base della relazione tra orientamento politico e politica economica, nonche' la dinamica delle principali "patologie"  macroeconomiche, con riferimento in particolare al mercato del lavoro, all'inflazione e al debito pubblico. Obiettivi relativi ai diversi argomenti oggetto dell’insegnamento: Argomento 1 (introduzione allo studio della Microeconomia): avere la padronanza dei principi fondanti la logica economica  utili all'interpretazione dei comportamenti nella sfera microeconomica. Argomento 2 (domanda e offerta individuale e di mercato): conoscere e analizzare la natura delle determinanti della domanda  e dell'offerta, i concetti l'elasticita' della domanda e dell'offerta. Argomento 3 (L'equilibrio di mercato): comprendere i meccanismi alla base della formazione dei prezzi nei mercati (liberi e  controllati) e le dinamiche della loro variazione nel tempo, saper interpretare i processi speculativi. Argomento 4 (costi, ricavi e profitti): saper interpretare il comportamento delle imprese in relazione alla variazione dei costi e  dei ricavi e al processo di massimizzazione dei profitti nel breve e nel lungo periodo. Argomento 5 (forme di mercato e benessere sociale): conoscere le diverse possibili strutture di mercato (concorrenza  perfetta, monopolio, concorrenza monopolistica, oligopolio, mercati contendibili) e comprenderne i possibili effetti in termini di  benessere sociale. Argomento 6 (pubblicità, divulgazione e benessere): distinguere le diverse forme di pubblicità informativa, persuasiva e  ingannevole, valutare l'impatto della pubblicità sul benessere e il suo ruolo come barriera all'entrata, conoscere le ragioni  normative di leggi antifrode e leggi sulla divulgazione. Argomento 7 (Problematiche macroeconomiche): individuare obiettivi e oggetto di studio della macroeconomia, rappresentare  e interpretare il modello del flusso circolare del reddito, riconoscere i principali cicli economici e i meccanismi di crescita  economica di prodotto interno lordo e prodotto nazionale lordo, distinguere la natura dei problemi economici con riferimento  alla disoccupazione, all'inflazione e al commercio internazionale. Argomento 8 (Reddito nazionale e ruolo della politica fiscale): conoscere e interpretare la funzione di consumo e il modello  del moltiplicatore keynesiano sia con finanziamento della spesa pubblica tramite indebitamento, che con bilancio della spesa  pubblica in pareggio, stabilire il ruolo e valutare l'efficacia della politica fiscale. Argomento 9 (Fallimenti del mercato e intervento pubblico): Saper analizzare cause ed effetti delle esternalità positive e  negative, la natura dei fallimenti del mercato (il potere di monopolio e gli altri fallimenti del mercato), identificare e valutare le  forme dell'intervento pubblico (tasse e sussidi, leggi e regolamentazioni) con riferimento ai vantaggi e svantaggi legati  all'intervento dello Stato. Argomento 10 (Politica di controllo dell'economia): conoscere il funzionamento del mercato del lavoro e le principali cause  della disoccupazione. Essere in grado di valutare gli strumenti di intervento nel mercato del lavoro in funzione dei diversi tipi  di disoccupazione, conoscere le cause e gli effetti dell'inflazione e interpretare la natura delle diverse politiche  antinflazionistiche e di finanziamento del disavanzo pubblico. Argomento 11 (Bilancia dei pagamenti e tassi di cambio): conoscere i capisaldi su cui si fonda il commercio internazionale, il  libero scambio e il protezionismo. Conoscere il funzionamento della Bilancia dei pagamenti, saper spiegare l'andamento dei  tassi di cambio, avere consapevolezza delle principali politiche economiche dell'Unione Europea, dei principi fondanti del  Sistema Monetario Europeo e dell'unione economica e monetaria, del processo di adozione dell'euro e delle recenti politiche  monetarie e dell'euro.