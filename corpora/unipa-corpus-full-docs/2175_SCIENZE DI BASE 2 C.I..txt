Il corso di SCIENZE DI BASE 2 C.I. del corso di Laurea in ORTOTTICA ED ASSISTENZA OFTALMOLOGICA , ha i seguenti obiettivi formativi: 
Obbiettivo del corso è quello di : conoscere le principali caratteristiche del corpo umano;  comprendere e utilizzare  il linguaggio proprio di questa disciplina; utilizzare le conoscenze acquisite al fine dello studio dei diversi organi ed apparati.  Inoltre deve essere in grado di valutare le implicazioni e i risultati di studi volti a chiarire il funzionamento di organi ed  apparati. e di illustrare i concetti propri della Anatomia Umana . Alla fine del Corso lo studente dovra' conoscere le principali  caratteristiche morfofunzionali degli apparati del corpo umano, sia da un punto di vista macroscopico che microscopico.  . Gli obiettivi formativi del corso dovranno fornire allo studente le conoscenze generali indispensabili dei meccanismi fisico- chimici e delle basi molecolari dei processi fisiologici cellulari fondamentali quali la polarizzazione elettrica della membrana, la  genesi del potenziale d’azione (eccitabilità), la comunicazione fra cellule a mezzo di sinapsi, la contrazione muscolare, la  trasduzione di stimoli fisiologici in segnali elettrici da parte di cellule recettoriali dei sistemi sensoriali. Saranno presentate allo studente le caratteristiche morfo-funzionali del sangue; le basi fisiche della circolazione e della  respirazione come premessa alla conoscenza della fisiologia degli apparati cardio-circolatorio, respiratorio ed escretore;  nonché i meccanismi di regolazione nervosa ed umorale di detti apparati e il loro coordinamento nell’esecuzione di compiti  specifici quali: l’omeostasi del mezzo interno, dell’osmolarità e del volume del liquido extracellulare, dell’equilibrio acido-base; la regolazione  della gittata cardiaca e della pressione arteriosa; l’esecuzione dell’esercizio muscolare. Inoltre, lo studente dovrà conoscere  le funzioni del sistema nervoso, da quelle motorie e percettive a quelle cognitive, con particolare attenzione alla fisiologia  oculare. Infine, la fisiologia dell’apparato endocrino e digerente.