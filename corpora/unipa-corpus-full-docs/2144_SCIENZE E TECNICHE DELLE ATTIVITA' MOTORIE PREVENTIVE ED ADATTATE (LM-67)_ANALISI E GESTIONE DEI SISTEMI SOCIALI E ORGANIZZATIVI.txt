Il corso di ANALISI E GESTIONE DEI SISTEMI SOCIALI E ORGANIZZATIVI del corso di Laurea magistrale in SCIENZE E TECNICHE DELLE ATTIVITÀ MOTORIE PREVENTIVE E ADATTATE E DELLE ATTIVITÀ SPORTIVE del curriculum SCIENZE E TECNICHE DELLE ATTIVITA' MOTORIE PREVENTIVE ED ADATTATE (LM-67), ha i seguenti obiettivi formativi: 
Con esplicito riferimento alle finalita' generali ed agli sbocchi occupazionali del corso di studio, che prevedono lo svolgimento  dell’attivita' professionale con ruoli di responsabilita' anche dentro contesti organizzativi e gruppi di lavoro multi-disciplinari,  nonche' in ambiti sociali e con finalita' promozionali e di sviluppo socio-comunitario, gli obiettivi formativi generali  dell'insegnamento riguarderanno sia le principali tematiche della psicosociologia delle organizzazioni ed i principali ambiti  gestionali della vita psicosociale delle organizzazioni, sia le questioni dinamiche ed operative della progettazione nel sociale. Al fine di perseguire tali obiettivi verranno affrontati mediante lezioni, sia frontali che partecipate, i seguenti contenuti: profilo storico dei modelli psicosociali delle organizzazioni; le organizzazioni come culture e come climi; i gruppi organizzativi, la comunicazione, il conflitto, il cambiamento; la leadership; gli strumenti gestionali (formazione, selezione, valutazione); la qualita, il benessere, il malessere organizzativi; la progettazione sociale come strategia di rete; i modelli della progettazione sociale; le tappe della progettazione sociale.