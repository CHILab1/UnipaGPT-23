Il corso di SCIENZE INTERDISCIPLINARI C.I. del corso di Laurea in TECNICHE AUDIOPROTESICHE del curriculum TECNICHE AUDIOPROTESICHE, ha i seguenti obiettivi formativi: 
Acquisire le conoscenze di base sulle radiazioni ionizzanti e non ionizzanti, le problematiche sanitarie legate all’esposizione  per i lavoratori, i principi legislativi che tutelano gli esposti per motivi professionali. Acquisire le metodiche per la prevenzione  nell’ambiente di lavoro. Acquisire le metodiche per la gestione dei pazienti in un reparto di radiologia o di medicina nucleare. Obiettivo dell'insegnamento di Otochirurgia è la conoscenza delle procedure terapeutiche chirurgiche dell'orecchio, le loro  indicaizoni, le complicanze potenziali e le patologie in cui tali procedure devono essere applicate. Particolare attenzione verrà  data all’approfondimento dei quadri patologici più comuni e delle più frequenti problematiche da affrontare nell'indicazione e  nel follow-up dei pazienti che necessitano di procedure chirurgiche otologiche. Di non secondaria importanza sarà acquisire  la capacità di decidere quale procedura sia più indicata per la soluzione di una patologia dell'orecchio, il timing  dell'applicazione di diversi interventi in caso di patologie multiple o che interessano entrambe le orecchie  contemporaneamente. Lo studente dovrà essere in grado, al termine del corso, di stabilire quando il proprio operato  professionale potrà essere avviato in un paziente trattato chirurgicamente per la soluzione di una patologia otologica.