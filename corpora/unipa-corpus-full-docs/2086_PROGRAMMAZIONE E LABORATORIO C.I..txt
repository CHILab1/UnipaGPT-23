Il corso di PROGRAMMAZIONE E LABORATORIO C.I. del corso di Laurea in INFORMATICA , ha i seguenti obiettivi formativi: 
Il modulo si propone di fornire allo studente gli strumenti teorici e pratici per la progettazione di strategie ricorsive e iterative  per la risoluzione di problemi.  Vengono affrontate la gestione dinamica della memoria e la costruzione di strutture dati  dinamiche, alcune delle quali definite mediante l’ausilio dei puntatori. Si implementano, in diverse versioni e con diverso  grado di complessità,  funzioni ricorsive ed iterative per la costruzione e per la gestione delle strutture dati, consentendo così  allo studente di acquisire familiarità con la programmazione, gli algoritmi, e la complessità computazionale. Viene affrontata  ed esemplificata la costruzione di strutture dati, a crescente livello di astrazione. Un metà delle ore  di lezione frontale previste viene svolta in aula attrezzata con calcolatori, in maniera che gli studenti  possano svolgere direttamente gli esempi e gli esercizi proposti dal docente. Questa modalità didattica consente una efficace  trasmissione di competenze teorico-pratiche. Il modulo si propone di fornire allo studente gli strumenti teorici e pratici per la progettazione di un programma al computer nei  suoi aspetti fondamentali: la rappresentazione dei dati in strutture e la formulazione di semplici algoritmi che fanno uso delle  fondamentali strutture di controllo, selezione e iterazione. Il linguaggio di programmazione utilizzato e' il C, per la sua  diffusione e per essere propedeutico rispetto alla maggior parte dei moderni linguaggi di programmazione. Un terzo delle ore  di lezione frontale previste viene svolto in aula attrezzata con computer, in maniera che gli studenti possano svolgere  direttamente gli esempi e gli esercizi proposti dal docente. Questa modalita' didattica consente il trasferimento delle  competenze teoriche in esempi pratici di implementazione.