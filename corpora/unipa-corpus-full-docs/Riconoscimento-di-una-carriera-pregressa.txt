Riconoscimento di una carriera pregressa
Studenti laureati
Gli studenti che hanno conseguito un titolo di studio come la Laurea o la Laurea Magistrale possono presentare la domanda di iscrizione con abbreviazione di corso attraverso il Portale Studenti per iscriversi ad un Corso di Studi attivo (ad accesso libero), ottenere il riconoscimento della carriera pregressa e l’eventuale dispensa dal sostenimento di alcuni esami previsti nel nuovo piano di studi, previa delibera del Consiglio di Corso di Studio competente.
Studenti decaduti
Lo studente decaduto (ovvero che non ha sostenuto esami per otto anni accademici consecutivi), per una nuova iscrizione ad un Corso di Studio attivo (ad accesso libero), può chiedere il reintegro della precedente carriera e la convalida degli esami sostenuti, seguendo questi passi:
Scarica il modulo e compila tutte le sue parti;
Trasmetti il modulo a supporto UniPa;
Attendi la comunicazione delle Segreterie sull'esito della delibera del Consiglio di Corso di Studio competente;
In caso di esito positivo, potrai presentare la domanda di iscrizione per studenti decaduti con richiesta di convalida attraverso il Portale Studenti
(Reintegro carriera decaduti € 150 + imposta di bollo+ tasse e contributi previsti per l’anno accademico in corso).
Studenti rinunciatari
Gli studenti rinunciatari possono presentare la domanda di iscrizione per studenti rinunciatari con richiesta di convalida attraverso il Portale Studenti per iscriversi ad un Corso di Studi attivo (ad accesso libero), ottenere il riconoscimento della carriera pregressa e l’eventuale convalida di alcuni esami previsti nel nuovo piano di studi, previa delibera del Consiglio di Corso di Studio competente.
Riconoscimento crediti acquisiti
Gli studenti che hanno acquistato Corsi singoli di insegnamento e sostenuto i relativi esami possono presentare la domanda di iscrizione con abbreviazione di corso attraverso il Portale Studenti per iscriversi ad un Corso di Studi attivo (ad accesso libero) e ottenere l’eventuale convalida di alcuni esami previsti nel nuovo piano di studi, previa delibera del Consiglio di Corso di Studio competente.
Abbreviazione di Corso per l'ammissione ad anni successivi al primo per corsi ad accesso programmato
L’iscrizione con abbreviazione ad un corso con accesso programmato è condizionata dal numero di posti resi disponibili (per ciascun anno accademico) che sarà assegnato a seguito di una selezione e della relativa graduatoria generale di merito. Non sono previsti test di accesso.
Ogni anno accademico viene bandito il concorso, nei limiti dei posti disponibili nelle coorti di riferimento, per:
studenti iscritti in altri Corsi di Studio, in corso presso altri Atenei;
studenti già laureati;
studenti rinunciatari.
Prendi visione del bando di concorso che regola l’ammissione ad anni successivi al primo e presenta la domanda rispettando le prescritte indicazioni.
Consulta le graduatorie formulate per ogni Corso di Studio in base ai criteri di selezione indicati nel bando.
Se risulti idoneo, segui le indicazioni del bando per perfezionare l'iscrizione.
Per maggiori informazioni vai su https://www.unipa.it/target/futuristudenti/iscriviti/riconoscimento-carriera-pregressa/