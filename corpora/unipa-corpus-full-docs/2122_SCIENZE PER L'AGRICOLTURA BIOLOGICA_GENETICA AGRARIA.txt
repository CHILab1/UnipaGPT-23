Il corso di GENETICA AGRARIA del corso di Laurea in SCIENZE E TECNOLOGIE AGRARIE del curriculum SCIENZE PER L'AGRICOLTURA BIOLOGICA, ha i seguenti obiettivi formativi: 
Il corso è strutturato in modo da fornire le basi e i principi della genetica  molecolare, mendeliana, quantitativa e di popolazione. Le nozioni del corso  permetteranno di comprendere, i meccanismi della ereditarietà dei caratteri, le  interazioni geniche e la regolazione della espressione genica. Saranno forniti gli  strumenti di base per approfondire successivamente aspetti che riguardano i  progressi più recenti della genetica agraria e del miglioramento genetico delle  colture. Il corso prevederà esercitazioni pratiche sui caratteri qualitativi e  quantitativi, genetica di popolazione, ed esercitazioni pratiche in laboratorio.