Il corso di INNOVATION AND ENTREPRENEURSHIP C.I. (in inglese) del corso di Laurea magistrale in MANAGEMENT ENGINEERING del curriculum INNOVATION AND ENTREPRENEURSHIP, ha i seguenti obiettivi formativi: 
Il corso e' finalizzato a conferire allo studente un complesso di conoscenze e metodologie per valutare l’esigenza di  innovazione in un’azienda manifatturiera, individuando le criticita' esistenti nei prodotti e/o nei processi aziendali. Inoltre il  corso mira a conferire gli strumenti metodologici per progettare un intervento di ricerca e/o sviluppo pre-competitivo volto al  miglioramento della posizione competitiva dell’azienda, sulla base dei criteri generali delle politiche europee, nazionali e  regionali a sostegno della ricerca industriale. Il corso ha l’obiettivo di fornire agli studenti conoscenze teoriche e pratiche relative alla progettazione, sviluppo ed  implementazione di modelli di business per le imprese high-tech. Il corso si articola in tre moduli: aspetti teorici, costruzione di  casi di studio, discussione di casi di studio reali. Nella prima parte del corso vengono fornite le conoscenze di base per lo  sviluppo, l’analisi e l’esecuzione di un business model di imprese high-tech. Nella seconda parte del corso, si discutono casi  di business in aula. Infine, nell’ultima parte del corso lo studente partecipa, in gruppo, alla analisi ed alla discussione di un  caso di studio reale. Il corso si propone di offrire una trattazione della teoria economica dell’impresa, dei rapporti inter-organizzativi di varia natura,  del’open innovation e delle strategie di rete delle imprese combinando esigenze di rigore teorico con applicazioni pratiche ed  analisi di casi reali. In particolare, durante il corso saranno studiate le teorie principali della teoria dell’impresa come la  Transaction Cost Economics e la Resource Based View. Inoltre, il corso studia le relazioni inter-organizzative tra le imprese e  le principali forme di governance delle relazioni tra imprese, come alleanze, JV, outsourcing e M&A. Il corso ha come ulteriore  obiettivo quello di fornire le conoscenze per l’analisi del paradigma dell’Open Innovation. Nello specifico, durante il corso  saranno investigate le pratiche, i modelli di collaborazione, e le strategie dell’Open Innovation. Infine, il corso si propone di  offrire conoscenze relative alle strategie di networking e al social capital sviluppato dalle aziende attraverso collaborazioni  inter-organizzative.