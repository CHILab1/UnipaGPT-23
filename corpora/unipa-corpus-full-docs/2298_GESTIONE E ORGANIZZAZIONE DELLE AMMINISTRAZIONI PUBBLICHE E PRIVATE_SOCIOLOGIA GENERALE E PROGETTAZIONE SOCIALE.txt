Il corso di SOCIOLOGIA GENERALE E PROGETTAZIONE SOCIALE del corso di Laurea in SCIENZE DELLE AMMINISTRAZIONI, CONSULENZA DEL LAVORO E INNOVAZIONE SOCIALE del curriculum GESTIONE E ORGANIZZAZIONE DELLE AMMINISTRAZIONI PUBBLICHE E PRIVATE, ha i seguenti obiettivi formativi: 
Il corso si sviluppa in una logica trasversale rispetto a due aree di  apprendimento: l'area delle conoscenze di base delle scienze sociali e l'area dei  concetti e delle teorie sociologiche e l’area della progettazione sociale. Obiettivo  centrale sarà la comprensione e la problematizzazione dei fenomeni sociali  della contemporaneità attraverso lo studio dei classici del pensiero e della  ricerca sociologica, e il trasferimento delle prime nozioni per la stesura di  progetti sociali per lo sviluppo delle politiche sociali e per la lotta all’esclusione. Gli obiettivi didattici consisteranno nello sviluppo delle capacità analitiche,  critiche e tematiche degli studenti.  Saranno forniti strumenti teorici utili per la comprensione dei fenomeni sociali  contemporanei e dei processi di mutamento sociale, per la loro discussione  critica e per la progettazione di interventi nel sociale. Quest'ultima è considerata  come un insieme di azioni attraverso le quali si vuole avviare cambiamento utile  per la “collettività”, attraverso il miglior utilizzo di risorse, di strategie concertative  e partecipative, di un budget limitato in un intervallo di tempo definito