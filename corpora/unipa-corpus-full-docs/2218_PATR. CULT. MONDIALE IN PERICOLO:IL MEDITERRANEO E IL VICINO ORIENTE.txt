Il corso di PATR. CULT. MONDIALE IN PERICOLO:IL MEDITERRANEO E IL VICINO ORIENTE del corso di Laurea magistrale in ARCHEOLOGIA , ha i seguenti obiettivi formativi: 
Il corso tende ad offrire a studenti e studentesse gli strumenti necessari per  approfondire e valutare criticamente vari aspetti legati alla salvaguardia del  patrimonio culturale con un particolare focus sull’aria del Medio Oriente e del  Mediterraneo. Il corso sarà diviso in due parti. La prima affronterà una vasta gamma di  argomenti, quali il concetto di patrimonio culturale, i fondamenti dell’archeologia  post-coloniale; l’utilizzo dell’archeologia come mezzo di propaganda da parte  dei governi. Verranno presentati e discussi criticamente gli effetti dei più recenti  conflitti che hanno interessato il Medio Oriente sui siti archeologici e sui musei.   Si parlerà di trafugamento e traffico illegale di beni archeologici. Ci si soffermerà  sulle nuove metodologie per documentare gli effetti dei conflitti sul patrimonio  culturale e le strategie per mitigare e monitorare i paesaggi archeologici a  rischio.   Una sezione verrà dedicata ai nuovi progetti di rinascita, protezione e      ricostruzione post-conflitto nell’area del Kurdistan Iracheno. La seconda parte, in forma seminariale, verrà dedicata alla discussione critica di  alcuni casi studio  provenienti dal Mediterraneo e dal Vicino Oriente.