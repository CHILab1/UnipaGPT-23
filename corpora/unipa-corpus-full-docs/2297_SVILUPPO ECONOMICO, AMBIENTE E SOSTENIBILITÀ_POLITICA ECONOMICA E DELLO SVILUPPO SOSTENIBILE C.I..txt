Il corso di POLITICA ECONOMICA E DELLO SVILUPPO SOSTENIBILE C.I. del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum SVILUPPO ECONOMICO, AMBIENTE E SOSTENIBILITÀ, ha i seguenti obiettivi formativi: 
Le finalita' del corso sono le seguenti: a) analizzare i temi principali della politica economica inclusi quelli riconducibili alla  formulazione delle politiche economiche nell'ambito dell'unione monetaria europea; b) sviluppare competenze che  consentano di comprendere le ragioni dell'intervento pubblico in economia e valutarne l'impatto sul sistema economico; c)  offrire una visione d'insieme delle principali teorie sottostanti l'intervento di politica economica. Come si misura lo sviluppo economico? Un’economia in espansione richiede mutamenti strutturali, mutamenti funzionali o  entrambi? Quale influenza hanno sulla crescita gli aspetti non economici come le relazioni che intercorrono tra individuo e  ambiente? La crescita è arrestata da una domanda insufficiente o da un’offerta inadeguata? Quale influenza hanno i massicci  aumenti di popolazione che conducono ad una variazione del rapporto tra popolazione attiva e popolazione totale?  L’emigrazione è una via d’uscita piena di promesse? Sono interrogativi ai quali un ampio dibattito, numerosi studi empirici e il  rinnovato interesse per i problemi dei paesi in via di sviluppo hanno contribuito al consolidarsi di una teoria dello sviluppo  economico. Il problema del divario economico tra paesi e regioni rimane di difficile soluzione e secondo alcuni studiosi si è acuito nel  corso degli ultimi anni. Il seguente modulo si propone di fornire gli strumenti essenziali di analisi teorica ed applicata per  sviluppare una visione critica e rigorosa dei diversi processi di sviluppo, fornendo agli studenti una comprensione delle  principali teorie della crescita e dello sviluppo economico, accompagnando l’analisi del dibattito teorico con l’esame  dell’evidenza empirica disponibile.  Il corso pone particolare attenzione alla nozione di sviluppo sostenibile, sia nella sua accezione ambientale sia in quella  sociale, e agli effetti che le fasi più recenti del processo di globalizzazione possono determinare sulla sostenibilità dello  sviluppo economico.