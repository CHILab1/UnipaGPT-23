Il corso di JUDICIAL COOPERATION, SAFETY AND MIGRANTS' RIGHTS C.I. (in inglese) del corso di Laurea magistrale in MIGRAZIONI, DIRITTI, INTEGRAZIONE del curriculum MIGRATIONS AND RIGHTS, ha i seguenti obiettivi formativi: 
Scopo principale del modulo è approfondire il tema dei rapporti tra l'obbligo degli Stati membri di sanzionare penalmente chi  facilita l'ingresso irregolare di persone nel territorio dell'Unione europea e i principi e regole di diritto internazionale in tema di  soccorso in mare. Tale rapporto sarà letto alla luce della recente giurisprudenza italiana e del Patto su immigrazione e asilo  adottato dalla Commissione europea. Il corso mira a fornire una chiara e consapevole visione interdisciplinare dei temi relativi alla cooperazione giudiziaria , con  particolare  riferimento al contrasto dei reati che interessano i migranti come soggetti attivi e come vittime dei reati.  Il metodo   interattivo e partecipato da parte degli studenti intende sviluppare la capacità di lavorare in gruppo, selezionando criticamente  gli argomenti su cui approfondire lo studio anche in modo personale. In particolare, si intendono sviluppare conoscenze  giuridiche, specie processual-penalistiche, di livello avanzato utili non soltanto per fronteggiare eventuali problemi applicativi  ma anche per sviluppare la capacità di valutare le scelte attuali e future in materia di cooperazione giudiziaria, al fine di  rafforzare la sicurezza.