Il corso di CHIMICA TEORICA E COMPUTAZIONALE del corso di Laurea magistrale in CHIMICA , ha i seguenti obiettivi formativi: 
Il corso di Chimica Teorica e Computazionale ha lo scopo di impartire allo  studente i concetti fondamentali della meccanica quantistica e le tecniche per la  loro applicazione alle problematiche chimiche legate alla struttura elettronica  degli atomi e delle molecole. La parte centrale del corso riguarda l'esposizione  dei piu' comuni metodi di risoluzione approssimata del problema polielettronico,  a partire dal modello di Hartree-Fock per arrivare alle piu' sofisticate  metodologie moderne, come la teoria coupled cluster, passando per le tecniche  basate sulla teoria del funzionale della densita'. Il corso prevede tre crediti di  esercitazioni, dove vengono approfonditi aspetti applicativi e utilizzate le  metodologie esposte nelle lezioni frontali per la risoluzione al computer di  problemi chimici e chimico-fisici, come il calcolo di proprieta' molecolari e  spettroscopiche, la simulazione di reazioni chimiche, la trattazione di sistemi  complessi. Lo studente avra' anche modo, con tali esercitazioni, di conoscere i  piu' comuni software per il calcolo delle struttura elettronica.