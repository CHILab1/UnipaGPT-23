Il corso di MICROBIOLOGIA E BIOTECNOLOGIE APPLICATE C.I. del corso di Laurea in BIOTECNOLOGIE , ha i seguenti obiettivi formativi: 
Il modulo si prefigge di acquisire le basi culturali e tecnologiche sia per la caratterizzazione  molecolare di  sistemi biologici  vegetali, sia  per  la realizzazione di piante OGM, oltre che per  la rivelazione di eventi transgenici in matrici vegetali utilizzate  per la produzione di alimenti sia per l’uomo sia per gli animali. Particolare attenzione è rivolta al potenziale impatto delle  colture OGM  sulla biodiversita' e salute dell'uomo.  Le biotecnologie trovano applicazione nel campo della conservazione del  patrimonio culturale, sia per la diagnostica sia per il controllo del biodeteriomento di manufatti organici e inorganici.Saranno  valutate le possibili applicazioni di molecole bio-attive di origine vegetale come valida alternativa ai biocidi chimici di sintesi. Il corso fornisce le conoscenze relative alla biologia dei microrganismi affrontando le tematiche associate agli aspetti  morfologici, funzionali, molecolari, metabolici, biochimici, ecologico-ambientali dei microrganismi. Particolare enfasi e' data  alle applicazioni biotecnologiche di specifici aspetti collegati alle caratteristiche genetiche e alle capacita' biochimiche e  metaboliche di microrganismi, come produzioni di molecole e macromolecole di interesse biomedico, industriale, agronomico  e alimentare. Gli aspetti molecolari verranno inoltre studiati per la caratterizzazione della biodiversita' microbica e delle  interazioni con l'ambiente e tra gli organismi.