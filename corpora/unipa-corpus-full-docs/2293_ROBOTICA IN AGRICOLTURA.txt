Il corso di ROBOTICA IN AGRICOLTURA del corso di Laurea magistrale in AGRICOLTURA DI PRECISIONE , ha i seguenti obiettivi formativi: 
L'obiettivo principale del corso è lo studio dei sistemi robotici per l'agricoltura.  L'obiettivo si ottiene innanzitutto considerando i modelli matematici non lineari,  l'analisi teorica e gli strumenti di controllo e alcune delle tecniche di base per il  controllo di tali sistemi. In secondo luogo, questi strumenti vengono applicati allo  studio del comportamento dinamico delle principali piattaforme robotiche, oggi  utilizzate, e al controllo di sistemi sottoattuati e non olonomi. Infine, descrivendo  le procedure e le metodologie per la pianificazione delle traiettorie, il corso  presenterà i sistemi per lo sfruttamento dei robot mobili in ambienti strutturati e  non strutturati.