Il corso di BIOCHIMICA del corso di Laurea magistrale a ciclo unico in MEDICINA E CHIRURGIA (INDIRIZZO TECNOLOGICO) del curriculum MEDICINA E CHIRURGIA - MEDIT, ha i seguenti obiettivi formativi: 
Conoscenza delle basi biochimiche e molecolari delle attività cellulari e  comprensione dei meccanismi che regolano i processi metabolici. In particolare,  dovranno conoscere le molecole di interesse biologico ed i principali processi  metabolici nei quali sono coinvolte; conoscere e comprendere la modalità  d’azione degli enzimi, le basi della loro regolazione e della catalisi, le basi della  bioenergetica. Lo studente dovrà saper applicare le conoscenze acquisite per  interpretare il comportamento delle molecole in ambito biologico ed avere la  capacità di comprendere i meccanismi molecolari alla base dei processi  metabolici e della vita. Dovrà infine conoscere i meccanismi molecolari d’azione dei segnalatori chimici e le principali modalità di trasduzione dei segnali  extracellulari che stanno alla base dei processi proliferativi, differenziativi, e di  mantenimento.  Il corso ha l'obiettivo finale di far acquisire agli studenti unaconoscenza integrata  delle principali vie metaboliche attive in organi e tessuti diversi dell'organismo umano e dei meccanismi che ne consentono una  regolazione interattiva globale, in condizioni normali e patologiche.