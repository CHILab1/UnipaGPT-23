Il corso di CHEMICAL AND BIOCHEMICAL REACTORS (in inglese) del corso di Laurea magistrale in INGEGNERIA CHIMICA del curriculum INGEGNERIA DEI PROCESSI SOSTENIBILI, ha i seguenti obiettivi formativi: 
Il corso e' strutturato per fornire allo studente informazioni di cinetica chimica applicata da utilizzare per la corretta progettazione dei reattori chimici reali. Vengono utilizzate le conoscenze della Termodinamica Chimica e quelle riguardanti i fenomeni di trasporto di calore, materia e quantita' di moto, e. Alla fine del corso lo studente dovra' saper risolvere un problema di progettazione e di conduzione di un reattore chimico e biochimico. Il corso si articola nei seguenti argomenti generali. Cinetica chimica applicata. Definizioni della cinetica chimica: grado di avanzamento, capacita' di avanzamento, conversione e velocita' di reazione. Reazioni in fase liquida. Reazioni catalitiche omogenee. Analisi dei dati di velocita' di reazione. Il metodo integrale. Il metodo differenziale. Sistemi di reazione complessi. Reazioni in parallelo, reazioni in serie e reazioni in serie-parallelo. Reazioni enzimatiche. Reattori chimici e biochimici ideali. Reattore discontinuo, reattore semicontinuo, reattore tubolare con flusso a pistone, reattore continuo a perfetta miscelazione, reattore con riciclo. Equazioni di progetto dei reattori e ideali. Bilanci di materia e di energia. Regime transitorio di reattori continui. Ottimizzazione di reattori ideali. Ottimizzazione di reazioni complesse. Progetto di reattori non isotermici. Ottimizzazione termica dei reattori continui. Ottimizzazione termica di reazioni complesse. Flusso non ideale. Deviazioni dalle condizioni di flusso ideale. La curva F(t). La funzione di distribuzione dei tempi di residenza. Modello a dispersione assiale. Modello dei reattori CSTR in serie. Modelli a due parametri aggiustabili. Reattori per sistemi reagenti eterogenei. Modello della conversione progressiva e del nucleo non reagente. Resistenze controllanti per particelle sferiche di dimensioni variabili e invariabili. Distribuzione delle grandezze di particelle e modelli di flusso del fluido e del solido per il progetto dei reattori fluido-solido. Reattori catalitici eterogenei. Meccanismi di trasporto di materia nei catalizzatori porosi. Efficienza di un catalizzatore. Modulo di Thiele. Fattore di efficienza e diffusivita' effettiva. Fattore di efficienza per particelle catalitiche non isotermiche. Modelli pseudo-omogenei di reattori a letto fisso. Reattori a letto fluidizzato. Reattori gas-liquido. Il ruolo del trasporto di massa nei reattori chimici. Trasporto di materia da un gas a un liquido. Assorbimento con reazione chimica. Scelta del tipo di reattore gas-liquido. Calcolo dellâ€™altezza di una colonna a riempimento per assorbimento chimico. Reattori biochimici.