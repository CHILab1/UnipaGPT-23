Il corso di SERVIZI ECOSISTEMICI DEI SUOLI del corso di Laurea magistrale in SCIENZE E TECNOLOGIE PER LA DIFESA E LA CONSERVAZIONE DEL SUOLO , ha i seguenti obiettivi formativi: 
L’insegnamento di Servizi Ecosistemici dei Suoli, rivolto agli studenti del corso di  laurea magistrale in  Scienze e Tecnologie per la Difesa del Suolo, tratta della  genesi, evoluzione e classificazione dei suoli e della loro organizzazione in  unita' strutturali complesse, della loro diversita' nello spazio e nel tempo ed in  particolare focalizza l'attenzione sui servizi ecosistemi che essi forniscono  all'uomo ed all'ambiente naturale. Il corso si pone l’obiettivo di fare acquisire agli  studenti della laurea magistrale gli elementi di base per acquisire la capacita' di  leggere in modo analitico ed in un rapporto di causa/effetto, fattori e processi  della pedogenesi, nonche' le conoscenze di base delle metodologie di studio  della risorsa suolo per la corretta valutazione, gestione e conservazione dei  servizi che essa offre. Particolare enfasi viene data alla definizione teorica e  pratica dei principali servizi ecosistemici dei suoli al fine di preparare a  consentire ai futuri laureati di esprimere un giudizio, anche sintetico, sulle  qualita' dei suoli e del loro ruolo nell'ambiente. L’insieme di queste conoscenze  consente di acquisire il “know how” necessario per la lettura della risorsa suolo  come corpo naturale e sistema ambientale fornitore di vitali servizi ecosistemici  ai fini della sua corretta gestione ambientale e conservazione.