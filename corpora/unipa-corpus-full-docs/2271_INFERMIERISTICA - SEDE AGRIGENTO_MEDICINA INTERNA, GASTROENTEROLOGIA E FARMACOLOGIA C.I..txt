Il corso di MEDICINA INTERNA, GASTROENTEROLOGIA E FARMACOLOGIA C.I. del corso di Laurea in INFERMIERISTICA del curriculum INFERMIERISTICA - SEDE AGRIGENTO, ha i seguenti obiettivi formativi: 
Gli obiettivi formativi del modulo includono la familiarità con concetti e lessico propri della disciplina; la conoscenza degli  ambiti sperimentali e clinici nei quali interviene la farmacologia, la consapevolezza delle interazioni tra farmaco e organismo,  e l'acquisizione dei principi per l'uso appropriato del farmaco. Particolari obiettivi formativi riguardano la consapevolezza del  ruolo attivo del professionista sanitario nel monitoraggio dell'efficacia e della sicurezza della terapia, nella promozione  dell'aderenza terapeutica, nell'informazione basata sulle evidenze. Il corso si prefigge di fornire agli studenti: - la conoscenze delle principali malattie gastroenterologiche , - la correlazione tra nutrizione, comportamenti alimentari e malattie gastroenterologiche ; - le conoscenze per stabilire una corretta relazione con i pazienti che sono affetti da patologie gastroenterologiche; - le capacita' di interagire con le altre figure professionali (medici, infermieri , farmacisti) che partecipano alla gestione della  salute dei pazienti. Lo studente deve acquisire conoscenze riguardo a: - meccanismi eziopatogenetici che determinano le malattie digestive acute e croniche e sulla loro storia naturale; - interpretazione dei sintomi riferiti dai pazienti e nella capacita' di discussione con le altre figure sanitarie; - processi diagnostici e le terapie delle principali malattie dell’apparato digerente. - relazione con il paziente per poter valutare le difficolta' dell’alimentazione nelle malattie gastro-intestinali croniche, e potere  consigliare regimi alimentari corretti e utili per le patologie acute e croniche. - programmazione e gestione della dieta parenterale e/o enterale per i pazienti con le malattie dell’apparato digerente con  esordio clinico grave o in fase terminale. Conoscenza e comprensione: obiettivo del Modulo è la conoscenza, da parte dello Studente, della tassonomia, della  epidemiologia, dell’etiopatogenesi, della storia naturale, della fenomenologia clinica, della diagnosi differenziale e del  management terapeutico di base delle più frequenti patologie, a carattere acuto e cronico, della Medicina Interna.  Lo Studente dovrà altresì acquisire la capacità di interpretare il significato clinico, diagnostico e prognostico di alcune indagini  laboratoristiche (emogasanalisi, emocromo e funzione coagulativa, indici di funzionalità epatica e renale, indici di compenso  metabolico) e strumentali (spirometria, diagnostica radiologica ed ultrasonografica, toracentesi diagnostica e terapeutica) di  specifica esecuzione nella gestione di alcune patologie a carattere internistico.  Capacità di applicare conoscenza: lo Studente, al termine del corso, grazie alle acquisizioni di cui sopra, dovrà essere  capace di applicare correttamente le informazioni per una corretta diagnosi differenziale fra le malattie con sintomi e segni  comuni. La conoscenza delle principali metodiche diagnostiche e delle principali tipologie di farmaci utilizzati, rispettivamente,  per la diagnosi ed il trattamento delle patologie internistiche, garantirà allo studente una capacità trasversale di interpretare lo  stato di salute generale del paziente e, pertanto, di adattare le specifiche competenze professionali al quadro “unico” e  “specifico” di ciascun paziente.   Autonomia di giudizio: al termine del corso, lo Studente dovrà essere in grado di riconoscere le principali patologie a carattere  internistico, valutare in maniera autonoma i risultati delle indagini eseguite e comprendere i principi basilari della terapia  praticata, in modo da poter modulare la propria attività professionale sulle condizioni specifiche di quel particolare paziente.   Abilità comunicative: obiettivo centrale è l’acquisizione della capacità di spiegare, in maniera semplice, immediata ed  esaustiva, le conoscenze acquisite. L’acquisizione di questa competenza garantirà allo studente la capacità di interfacciarsi  con il singolo paziente ed i suoi familiari di riferimento. Inoltre, l’apprendimento del linguaggio scientifico e della capacita  di  esporre i risultati diagnostici permetteranno di relazionarsi correttamente con le altre figure professionali del settore sanitario.  Capacità di apprendimento: lo Studente, al termine del corso, grazie alle acquisizioni di cui sopra, dovrà essere capace di  applicare correttamente le informazioni per una diagnosi delle maggiori patologie internistiche. Inoltre, le conoscenze  acquisite dovranno permettergli di consultare le pubblicazioni scientifiche proprie delle discipline in oggetto e di partecipare  alle iniziative di aggiornamento nell’ambito professionale.  La verifica verrà effettuata con un esame orale finale.