Il corso di SOCIOLOGIA, ISTITUZIONI E ORGANIZZAZIONI DEL TURISMO C.I. del corso di Laurea in TURISMO, TERRITORI E IMPRESE del curriculum TURISMO, TERRITORI E IMPRESE (CANALE TP), ha i seguenti obiettivi formativi: 
Il modulo intende fornire conoscenze di base sui concetti fondamentali del pensiero politico moderno e contemporaneo.  Nello specifico, il corso si focalizzerà sulla storia del turismo in Italia attraverso la descrizione delle pratiche di viaggio e di  soggiorno dall'Ottocento ai giorni nostri, e sulla descrizione del sistema di servizi turistici, delle istituzioni e delle politiche  turistiche che hanno caratterizzato l'Italia contemporanea. Obiettivo principale del modulo è l’acquisizione di conoscenze di base sulle pratiche e i significati dei consumi turistici, in  relazione, soprattutto, ai cambiamenti verificatisi a partire dalla nascita della vacanza fino ai giorni nostri. Un ulteriore obiettivo  riguarda l’acquisizione di competenze tecniche e teoriche necessarie all’analisi delle diverse pratiche di consumo turistico e,  in particolare, delle differenti forme che assume il viaggio e il turismo in Italia, in Europa e nel resto del mondo.  Nello specifico, il corso prenderà in considerazione gli effetti economici (redditi e risorse), ma anche sociali (gruppi sociali, reti  sociali) e culturali (significati e pratiche) che intervengono nella dinamica del mutamento dei consumi a livello individuale e  collettivo a partire dagli anni Sessanta del secolo scorso. Il corso si svilupperà attraverso l'analisi e l'approfondimento in  chiave sociologica di almeno quattro macro-aree che riguardano lo studio dei consumi turistici:  a) le cornici teoriche che hanno portato alla diffusione ed evoluzione della pratica turistica come attività di consumo di massa;  b) le grandezze del turismo ed i suoi cambiamenti nella digital society (forme di digitalizzazione legate al consumo turistico);  c) le modalità e i significati con cui si articola il consumo turistico nel mondo contemporaneo (esperienze ed emozioni) e le  economie che vengono generate dalla domanda e dall'offerta turistica (sharing economy applicata al settore turistico);  d) le fonti dati per osservare i cambiamenti nei consumi turistici in chiave longitudinale e comparativa.  Si esamineranno, infine, vecchie e nuove forme di consumo turistico, in relazione anche alle mutate condizioni economiche e  sociali delle società occidentali dopo la pandemia da COVID-19 (ad es. Sustainable tourism; Event tourism; Selfie tourism;  Photo-video tourism; Pilgrimages e Religious tourism; etc...).