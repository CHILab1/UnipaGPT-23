Il corso di COMBUSTIONE E IMPATTO AMBIENTALE C.I. del corso di Laurea magistrale in INGEGNERIA ENERGETICA E NUCLEARE del curriculum INDUSTRIAL ENERGY SYSTEMS, ha i seguenti obiettivi formativi: 
Obiettivo dell'insegnamento e' lo studio dell'impatto ambientale determinato dall'utilizzo di sistemi energetici per la produzione  di energia termica ed elettrica e la loro gestione volta alla minimizzazione delle potenziali emissioni. (vedere anche gli  Obiettivi formativi riportati nel Regolamento Didattico del Corso di Studio). La combustione e' la piu' antica tecnologia sviluppata dall’uomo ed oggi e' ancora di grande attualita' poiche' circa l’80%  dell’energia prodotta dall’uomo, principalmente per il trasporto, la produzione di elettricita' e il riscaldamento, proviene da  processi di combustione. Dalla combustione proviene l’energia per la nostra vita, ma anche gran parte dell’inquinamento  atmosferico. Per questo motivo lo studio dei processi chimico-fisici che stanno alla base della combustione costituisce un  passo essenziale per la mitigazione dell’inquinamento ambientale e per un piu' efficiente sfruttamento dei combustibili. Il  corso di combustione mira all’apprendimento dei principi di formazione e sviluppo delle fiamme e all’apprendimento delle  tecniche di progettazione delle principali apparecchiature in campo motoristico, energetico e impiantistico. Le conoscenze  che si acquisiscono sono utili in numerosi settori professionali quali il risparmio energetico, la sicurezza, i trasporti e l’impatto  ambientale.