Il corso di MICROBIOLOGIA E PARASSITOLOGIA CLINICA C.I. del corso di Laurea in TECNICHE DI LABORATORIO BIOMEDICO del curriculum TECNICHE DI LABORATORIO BIOMEDICO, ha i seguenti obiettivi formativi: 
Obiettivo del modulo e' acquisire le conoscenze biologiche di base di batteri, virus,parassiti e miceti di interesse medico e  fornire allo studente le nozioni generali necessarie per la definizione delle caratteristiche morfologiche, strutturali, biochimiche  e patogenetiche relative ai singoli microorganismi come base per il loro inquadramento tassonomico e per la comprensione  dei principi e delle tecniche di identificazione a scopo differenziale e diagnostico piu' correntemente impiegati nel laboratorio  di microbiologia clinica. Apprendere le caratteristiche biologiche e patogenetiche dei virus che hanno un ruolo in patologia umana.  Conoscere i metodi per la coltivazione ed identificazione dei virus. Acquisire idonee conoscenze sui rapporti fra virus ed ospite, individuare le vie di trasmissione, definire i principali quadri  patologici.  Conoscere il meccanismo di azione dei principali farmaci antivirali al fine di sapere gestire i metodi per la valutazione della  farmaco-resistenza.