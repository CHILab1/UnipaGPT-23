Il corso di SOLUZIONI ENERGETICHE SOSTENIBILI PER GLI EDIFICI C.I. del corso di Laurea in INGEGNERIA DELL'ENERGIA E DELLE FONTI RINNOVABILI del curriculum ENERGETICA, ha i seguenti obiettivi formativi: 
Il corso si prefigge di fornire le necessarie conoscenze per la moderna progettazione energetica di edifici ad energia zero nel  rispetto del comfort ambientale. Il corso ha come obiettivo quello di fornire le conoscenze scientifiche di base e pratiche relative alla valutazione energetica ed  alla valutazione ambientale degli edifici. In particolare in una prima fase si affrontano i temi della analisi e certificazione energetica degli edifici, dalla normativa tecnica  all'audit energetico, dalle procedure di calcolo all'applicazione pratica di casi studio. Nella seconda parte del corso verranno  svolte esercitazioni pratiche tramite fogli di calcolo e software dedicati per la redazione di APE e diagnosi energetica di edifici.  Successivamente, si affrontano i concetti base sulla valutazione ambientale, analizzando le prestazioni ambientali degli  edifici, gli indici e le procedure di riferimento. Il corso si prefigge di fornire le necessarie conoscenze per la formazione di un  tecnico che analizza contemporaneamente gli aspetti energetici ed ambientali del costruito, per il contemporaneo obiettivo di  risparmio energetico e la sostenibilita' ambientale.