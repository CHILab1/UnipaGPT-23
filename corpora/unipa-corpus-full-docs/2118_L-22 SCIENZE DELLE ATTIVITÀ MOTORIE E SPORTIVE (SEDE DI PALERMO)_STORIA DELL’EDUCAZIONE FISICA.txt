Il corso di STORIA DELL’EDUCAZIONE FISICA del corso di Laurea in SCIENZE DELLE ATTIVITÀ MOTORIE E SPORTIVE del curriculum L-22 SCIENZE DELLE ATTIVITÀ MOTORIE E SPORTIVE (SEDE DI PALERMO), ha i seguenti obiettivi formativi: 
Gli obiettivi del presente insegnamento fanno riferimento all’acquisizione di  concetti, metodologie di ricerca e modelli interpretativi per lo studio della storia  dell’educazione fisica e dello sport più in generale, in relazione agli obiettivi  formativi specifici del corso di laurea che prevedono l'acquisizione di  un’adeguata formazione nelle discipline di area sportiva, psicologica, sociale e  pedagogica.  A questo riguardo una solida, ancorché essenziale, conoscenza della storia  sportiva italiana e mondiale permetterà a studentesse e studenti di operare con  maggiore consapevolezza e padronanza, di contestualizzare correttamente  situazioni e problemi sociali e culturali, incrementando la capacità di individuare  soluzioni, di argomentare, di trasmettere contenuti. L’acquisizione di un livello minimo di consapevolezza metodologica per quanto  riguarda la storia dell’educazione fisica e dello sport recente, ma anche la  storiografia in generale, conferirà maggior rigore all’esercizio delle abilità  cognitive e critiche.