Il corso di DIRITTO BANCARIO del corso di Laurea magistrale a ciclo unico in GIURISPRUDENZA del curriculum GIURISPRUDENZA (CANALE TP) - PROFILO FORENSE AD INDIRIZZO CIVILISTICO E DI IMPRESA, ha i seguenti obiettivi formativi: 
L’obiettivo formativo che ci si propone e' quello di fornire gli studenti del corso  delle conoscenze, competenze ed abilita' di base necessarie a: - proseguire gli studi specialistici in materia di diritto bancario, candidandosi a  concorsi di dottorato di ricerca con pertinente oggetto, o alla ammissione a corsi  di Master o Laws Master anche internazionali nell’area di riferimento; - affrontare e superare qualsiasi prova concorsuale o comunque selettiva (ad  esempio: accesso ai concorsi banditi dalla Banca d’Italia o dalla Banca centrale  europea; accesso alle selezioni per l’assunzione da parte di banche nazionali ed  estere; accesso a concorsi o selezioni per l’effettuazione di stage o per  l’assunzione presso altre istituzioni finanziarie nazionali ed estere) che richieda  la dimostrazione di conoscenze e competenze tecniche in materia di diritto  bancario e che sia finalizzata allo svolgimento di attivita' professionali nel settore  giuridico di riferimento. A tal fine, lo studente del corso dovra: - sapere interpretare ed inquadrare sistematicamente e nella gerarchia delle  fonti ogni testo normativo, anche di recentissima emanazione, relativo  all’ordinamento bancario ed alla regolamentazione giusprivatistica delle  principali operazioni bancarie; - sapere leggere e sistematizzare il testo di decisioni giurisprudenziali di ogni  ordine e grado in materia, traendone la massima e confrontandola con la  casistica precedente; - sapere presentare e discutere con approccio critico-problematico le principali  questioni del diritto bancario, con adeguata consapevolezza della relativa  evoluzione normativa ed interpretativa; - sapere utilizzate gli strumenti di acquisizione e aggiornamento dei materiali  dottrinali e giurisprudenziali in materia, anche attraverso l’uso di strumenti  informatici;     - saper produrre testi giuridici nell’area del diritto bancario, sia pure ad un livello  di base, quali contratti ed atti processuali.