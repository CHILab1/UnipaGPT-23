Il corso di PEDAGOGIA SPECIALE del corso di Laurea in SCIENZE DELL'EDUCAZIONE del curriculum EDUCAZIONE SOCIO PEDAGOGICA E DI COMUNITÀ, ha i seguenti obiettivi formativi: 
Il corso intende proporre una ricognizione delle teorie, delle linee evolutive, dei riferimenti legislativo-normativi della Pedagogia speciale nonche' una analisi dei piani di intervento (metodologie, strategie e tecniche) per l’integrazione della diversabilita' in rapporto alla individuazione dei bisogni educativi e delle competenze reali dei soggetti coinvolti. Particolare attenzione sara' rivolta alla progettazione di percorsi educativi mirati  e alla delineazione del ruolo dell’educatore come esperto di comunicazione e mediazione a fini inclusivi.