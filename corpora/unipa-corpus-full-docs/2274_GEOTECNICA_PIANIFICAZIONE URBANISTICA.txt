Il corso di PIANIFICAZIONE URBANISTICA del corso di Laurea magistrale in INGEGNERIA CIVILE del curriculum GEOTECNICA, ha i seguenti obiettivi formativi: 
Il corso è volto a fornire agli studenti competenze professionali nel campo delle  tecniche e delle procedure della pianificazione urbanistica al fine di sapere  inquadrare e risolvere i problemi complessi tipici dell’ingegneria civile in termini  interdisciplinari, tenendo conto delle esigenze urbanistico-territoriali e  dell’interrelazione dei fenomeni urbani, anche attraverso lo svolgimento di attività   pratiche.  In particolare, il corso mira a rendere consapevoli gli studenti dell’interazione  esistente fra gli organismi urbani e il contesto socio-economico, ambientale e  paesaggistico. Le tecniche di analisi sono volte a comprendere la dimensione  socio-economica e demografica, le componenti morfo-tipologiche e funzionali  dei tessuti edilizi e gli aspetti ambientale da tutelare nel contesto urbano in cui si  opera e che nel tempo, attraverso differenti orientamenti culturali, sono stati  utilizzate per interpretare i fenomeni urbani, nell’ambito di svariati strumenti di  pianificazione ai vari livelli di governo del territorio.  Anche gli effetti dei piani urbanistici o della loro mancata implementazione, sono  considerati aspetti da indagare unitamente ai relativi orientamenti culturali e  politico-concettuali volti alla soluzione di determinati problemi, al fine di  comprendere la concreta realtà  delle città e dell’ambiente circostante,  suscettibili di nuove trasformazioni.