Il corso di CONSULTAZIONE PUBBLICA E PROCESSI PARTECIPATIVI del corso di Laurea in SCIENZE DELLA COMUNICAZIONE del curriculum COMUNICAZIONE PUBBLICA, ha i seguenti obiettivi formativi: 
Il corso mira a fornire conoscenze, competenze e tecniche per la realizzazione  delle consultazioni pubbliche nelle loro varie forme anche attraverso i media  digitali. Il corso consente agli studenti di scienze della comunicazione di  acquisire il linguaggio specialistico della disciplina. Approfondisce un tema  particolarmente attuale in un periodo che vede, a fronte di problemi sempre piu'  complessi e risorse sempre piu' scarse, le pubbliche amministrazioni costrette a  rafforzare la loro capacita' di elaborare e attuare politiche pubbliche, non  limitandosi all'erogazione di servizi, ma estendendo la loro azione ad altri ambiti  che in molti casi richiedono processi decisionali che coinvolgono molti attori,  relazioni tra diversi livelli di governo o tra diversi dipartimenti della stessa  amministrazione, relazioni con cittadini e stakeholders (Bobbio 2004). Processi  decisionali complessi che richiedono forme innovative di pianificazione, analisi e  gestione. Tra questi si affronteranno i processi di tipo inclusivo, considerati una  delle piu' importanti innovazioni introdotte nell'azione amministrativa, progettati a  piu' voci attraverso specifiche tecniche di supporto che il corso passera' in      rassegna e mettera' in pratica attraverso esempi, studi di caso ed esercitazioni.  Lo studio e la sperimentazione di tali processi consentiranno agli studenti di  acquisire competenze specifiche spendibili sia nel campo delle professioni  legate al mondo della comunicazione, sia nell'ambito di nuove professioni, come  quella dei facilitatori, legate alla gestione dei processi decisionali inclusivi.  In particolare per entrambi i corsi (da 9 cfu e da 6 cfu) si affronteranno i temi  della democrazia deliberativa e della consultazione pubblica online, per il corso  da 9 cfu (60 ore complessive) si  approfondiranno anche le tecniche per i  processi decisionali inclusivi di tipo tradizionale. Il piano dettagliato delle ore  (riportato sotto) precisa i temi per entrambi i corsi ed il termine del primo (alle 40  ore).