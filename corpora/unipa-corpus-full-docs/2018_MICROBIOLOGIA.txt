Il corso di MICROBIOLOGIA del corso di Laurea magistrale a ciclo unico in FARMACIA , ha i seguenti obiettivi formativi: 
La conoscenza di base del mondo dei microrganismi procarioti sotto l’aspetto dell’organizzazione cellulare, metabolica e genetica, le peculiarita' di tali aspetti e le analogie rispetto agli altri esseri viventi rappresentano l’obiettivo formativo della prima parte del corso. Lo stretto rapporto tra microrganismi e l’ospite umano, il microbiota e l’azione  patogena dei microrganismi e i meccanismi di difesa dell’ospite rappresentano l’obiettivo della seconda parte del corso. Alcuni aspetti applicativi della microbiologia, ad esempio quelli legati alla produzione di antibiotici, alla valutazione in vitro della loro attivita, al loro  meccanismno d'azione e alle basi genetiche e biochimiche della resistenza, saranno gli obiettivi conclusivi del corso.