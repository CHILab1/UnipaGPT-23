Il corso di CRIMINOLOGIA del corso di Laurea magistrale a ciclo unico in GIURISPRUDENZA del curriculum GIURISPRUDENZA (CANALE TP) - PROFILO FORENSE AD INDIRIZZO PENALISTICO, ha i seguenti obiettivi formativi: 
Il corso ha l'obiettivo di fornire agli studenti un quadro complessivo delle varie  teorie che hanno contribuito alla nascita e allo sviluppo della criminologia dalle  sue origini fino ai giorni nostri. Oltre a mirare ad una preparazione di base sulla  materia criminologica, il corso si propone di offrire agli studenti gli strumenti  critici per analizzare il fenomeno criminale nell'era contemporanea, non  limitandosi alla dimensione individuale e nazionale del crimine, ma prendendo in  considerazione anche fenomeni di criminalità collettiva, principalmente legati  all'azione collettiva come avviene, nell'ambito della criminalità economica,  rispetto alle condotte poste in essere all'interno di strutture pluripersonali  complesse (come ad esempio le corporations). A tali fini, il corso introdurrà gli  studenti a metodi di ricerca interdisciplinare, che includono, inter alia, elementi  di diritto penale, criminologia, sociologia (della devianza), filosofia e diritto  internazionale.