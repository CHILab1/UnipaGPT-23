Il corso di BIOLOGIA MOLECOLARE AVANZATA del corso di Laurea magistrale in BIOTECNOLOGIE INDUSTRIALI BIOMOLECOLARI , ha i seguenti obiettivi formativi: 
Lo studente acquisirà conoscenze inerenti la struttura e la funzione della  cromatina, con particolare riguardo ai meccanismi di regolazione epigenetica  noti nei metazoi. Saprà mettere in relazione i suddetti dati strutturali e funzionali.  Apprenderà gli approcci sperimentali e bioinformatici utilizzati per lo studio della  dinamica della cromatina e degli RNA regolatori non codificanti e imparerà ad  interpretare criticamente i dati di letteratura specializzata.