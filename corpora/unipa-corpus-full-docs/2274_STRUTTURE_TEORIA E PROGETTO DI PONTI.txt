Il corso di TEORIA E PROGETTO DI PONTI del corso di Laurea magistrale in INGEGNERIA CIVILE del curriculum STRUTTURE, ha i seguenti obiettivi formativi: 
Il corso si propone di fornire gli strumenti fondamentali per la progettazione e la  realizzazione delle opere d’arte di attraversamento, attraverso lo studio delle  tipologie, delle tecnologie costruttive e dei metodi di calcolo strutturale. Vengono  affrontati nella loro globalità i problemi di ordine progettuale, statico, costruttivo  ed economico che si presentano nella realizzazione dei ponti e nella valutazione  dell’esistente. Nella loro specificità vengono affrontate le problematiche relative  ai carichi mobili e alla loro ripartizione sulle strutture d’impalcato, nonché le  problematiche riguardanti le strutture in cemento armato precompresso e miste  acciaio-calcestruzzo. Vengono inoltre studiate le sottostrutture (pile, spalle, …) e  le metodologie costruttive. A completamento del corso viene proposto lo  svolgimento di un tema progettuale e costruttivo per la realizzazione di un ponte.