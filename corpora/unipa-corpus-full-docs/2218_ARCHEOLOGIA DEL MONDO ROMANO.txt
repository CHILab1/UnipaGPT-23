Il corso di ARCHEOLOGIA DEL MONDO ROMANO del corso di Laurea magistrale in ARCHEOLOGIA , ha i seguenti obiettivi formativi: 
Il corso di Archeologia del Mondo romano affronta la disamina della produzione  artistica e architettonica di singole province o gruppi di province affini della parte  occidentale e della parte orientale del territorio romano, non trascurando la  prospettiva storica. Pertanto, saranno affrontate le modalita' di formazione delle  province, dal punto di vista normativo e dell’organizzazione territoriale, con un  sintetico excursus sulle grandi riforme del territorio sotto Augusto e in eta'  tetrarchica. Si rivolgera' particolare attenzione alla biunivocita' dello scambio tra  il centro del potere e la periferia, includendo brevi cenni generali sulle principali  culture a-classiche (in particolare, gli elementi celtico e iberico, traco-scitico,  punico-berbero e sasanide), anche in questo caso valutando gli apporti di queste culture alla modificazione dello stesso linguaggio artistico romano e alla  nascita' di un'arte europea. In relazione a  specifiche problematiche, viene  valutata la differenza tra province orientali e occidentali, tanto nell’ambito della  produzione artistica e architettonica, quanto nell’atteggiamento dei cittadini  dell’impero riguardo il culto imperiale, distinguendo fra tradizione locale e apporto culturale e ideologico di Roma e mirando a far acquisire una solida  competenza sui caratteri, le linee di sviluppo e le problematiche principali della  cultura materiale, figurativa e architettonica di Roma e delle province romane. Il  corso prevede anche l'approfondimento di un tema relativo alla cultura  materiale, figurativa o urbanistico-architettonica romana di una singola provincia     o di un sito specifico. In particolare, per il corso 2023-2024 si prenderà in esame  il tema: "Il Septiodium a Roma e nelle province".