Il corso di ANTROPOLOGIA DELL'EDUCAZIONE del corso di Laurea magistrale in SCIENZE PEDAGOGICHE del curriculum PEDAGOGIA, ha i seguenti obiettivi formativi: 
Il corso, mediante l’approccio etnografico, intende presentare la complessita'  educativa, culturale e sociale del nostro tempo in relazione ai processi  d’integrazione scolastica e sociale. Verranno esaminate le premesse  antropologiche al fine di evidenziare le relazioni della disciplina con i processi  educativi; si metteranno, inoltre, in risalto, le relazioni tra cultura e sistemi  educativi e tra societa' ed istituzioni educative. Il corso propone, quindi,  un  confronto tra modelli educativi, forme di conoscenza e di trasmissione del  sapere in societa' differenti . Tale confronto si rivela sempre piu' importante a  fronte della massiccia scolarizzazione degli stranieri che deve garantire pari  opportunita, per evitare l’esclusione di fasce giovanili dal processo  d’integrazione, favorire  la valorizzazione delle differenze culturali e promuovere  l’incontro e il dialogo.  Viene, cosi, analizzato, nelle sue linee essenziali e in  prospettiva storica,  lo studio antropologico dei processi educativi e della  trasmissione culturale con particolare attenzione allo studio delle differenze al  fine d’individuare meccanismi di socializzazione e formazione in grado di  diminuire i livelli di aggressivita' e di diffidenza che sembrano tuttora  caratterizzare gli incontri tra gruppi etnici. Gli obiettivi formativi, pertanto, perseguiti mediante le attivita' didattiche esposte,  riguardano:  - la conoscenza della varieta' dei modelli educativi in relazione ai contesti socio- culturali e la conoscenza gli studi  antropologici sui sistemi e sui processi  educativi ; - le dinamiche della trasmissione culturale presenti  nelle diverse societa;  - il superamento del pregiudizio etnocentrico.