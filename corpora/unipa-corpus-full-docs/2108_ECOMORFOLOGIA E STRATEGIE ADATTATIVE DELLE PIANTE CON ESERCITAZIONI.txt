Il corso di ECOMORFOLOGIA E STRATEGIE ADATTATIVE DELLE PIANTE CON ESERCITAZIONI del corso di Laurea in SCIENZE BIOLOGICHE , ha i seguenti obiettivi formativi: 
Obiettivo del modulo è presentare la diversità di forme e funzioni negli organismi vegetali, quale risultato di diverse strategie  adattative, in risposta alle pressioni ambientali. Verranno esaminati i tratti funzionali delle piante di diversi biomi, con  particolare attenzione agli ecosistemi mediterranei, nonché le strategie vitali e le forme biologiche di piante legate ad habitat e  substrati diversi, stabili o variamente disturbati. Le conoscenze acquisite consentiranno allo studente di utilizzare le piante  come indicatori ecologici e di analizzare la flora e la vegetazione in studi descrittivi o predittivi, offrendone un'interpretazione  in chiave ecologica ed evolutiva. Le caratteristiche morfoanatomiche delle piante  sono il risultato dell’integrazione fra l’espressione genica e l’influenza  dell’ambiente in cui esse crescono. Il modulo si prefigge di fornire agli studenti la comprensione dei diversi  tipi morfologici  specializzati in risposta a diversi fattori ambientali quali  disponibilita' di acqua, luce, temperatura, nutrienti, interazioni con  altri organismi viventi. Tale studio verra' affrontato anche attraverso l’applicazione di tecniche microscopiche. Le conoscenze  acquisite forniranno agli studenti gli strumenti utili al riconoscimento delle diverse forme strutturali delle piante e costituiranno  un utile supporto per affrontare studi di ecologia relativi alle interazioni piante-ambiente.