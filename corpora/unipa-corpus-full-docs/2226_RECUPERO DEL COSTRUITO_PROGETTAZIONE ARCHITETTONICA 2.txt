Il corso di PROGETTAZIONE ARCHITETTONICA 2 del corso di Laurea in INGEGNERIA EDILE, INNOVAZIONE E RECUPERO DEL COSTRUITO del curriculum RECUPERO DEL COSTRUITO, ha i seguenti obiettivi formativi: 
Il corso intende accompagnare lo studente durante tutto il percorso cognitivo  che costituisce l’elaborazione di un progetto architettonico, inteso come  processo di sintesi di conoscenze multidisciplinari, finalizzato all’ideazione di  un’architettura di qualita' ed alla comunicazione dei suoi contenuti, espressivi,  funzionali e costruttivi. Fondamentale nel processo progettuale è la formazione di una capacita' di  ricerca sui temi dell’architettura contemporanea e di una posizione critica nei  confronti del dibattito sull’architettura. Il Corso tendera' a sviluppare un senso  pratico delle acquisizioni teoriche, approfondendo i vari aspetti della ricerca  progettuale e della critica architettonica sui temi del recupero dell’esistente,  attraverso l’esame di casi studio e l’enucleazione degli specifici contributi  disciplinari. Nel Corso si elaborera' il progetto progetto di recupero di un edificio  esistente in contesto urbano destinato ad attrezzatura, sviluppato con un  appropriato linguaggio architettonico, rappresentato con sistemi grafici avanzati.