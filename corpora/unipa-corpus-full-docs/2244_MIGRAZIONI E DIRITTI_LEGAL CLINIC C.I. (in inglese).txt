Il corso di LEGAL CLINIC C.I. (in inglese) del corso di Laurea magistrale in MIGRAZIONI, DIRITTI, INTEGRAZIONE del curriculum MIGRAZIONI E DIRITTI, ha i seguenti obiettivi formativi: 
Medicina forense: essere in grado di riconoscere i principali quadri di patologia forense; comprendere i fondamenti della  responsabilita' professionale, in una dimensione etico-deontologica e giuridica; acquisire piena consapevolezza degli obblighi  legali derivanti dall'esercizio delle professioni sanitarie,  relative a specifiche condizioni di fragilità e vulnerabilità delle persone  migranti e richiedenti asilo. Gli studenti acquisiranno una conoscenza generale della storia, dei metodi e dei valori dell'approccio clinico all'insegnamento  del diritto, ragionando sul ruolo del diritto e del giurista rispetto all'implementazione della giustizia sociale. Basandosi sul  lavoro della Clinica Legale Migrazioni e diritti dell'Università di Palermo, gli studenti si confronteranno su casi concreti di  intervento legale volto a difendere i diritti fondamentali di persone che vivono condizioni di esclusione e vulnerabilità,  comprendendo anche il ruolo sociale attivo che l'Università può assumere in specifici contesti territoriali.  A questo scopo, gli  studenti acquisiranno gli strumenti necessari per considerare criticamente le nozioni di accesso alla giustizia, certezza del  diritto, gerarchia delle fonti, universalità ed eguaglianza dei diritti fondamentali. Mettere lo studente in condizione di esaminare e comprendere le decisioni in materia di immigrazione ed avere le  conoscenze necessarie per il supporto ad organizzazioni internazionali o altri operatori che operano nel settore.