Il corso di SCIENZE UMANE E NUTRIZIONE NEL CICLO DELLA VITA C.I. del corso di Laurea in DIETISTICA del curriculum DIETISTICA, ha i seguenti obiettivi formativi: 
Fornire le conoscenze di base dello sviluppo fetale, neonatale e in eta' evolutiva Conoscere le tecniche di alimentazione del bambino sano e con patologia congenita ed acquisita Conoscere le caratteristiche dei latti e degli alimenti dedicati alla infanzia Conoscere le principali problematiche della eta' evolutiva con ripercussioni sul versante alimentare, della crescita e dello sviluppo Lo studente dovrà avere le nozioni di base anatomiche e fisiologiche dell'apparato muscolo-scheletrico e nervoso, nonché  della fisiopatologia del metabolismo osseo e muscolare. Dovra' acquisire le nozioni fondamentali che consentano di analizzare il  movimento attraverso i principi e i meccanismi  fisiologici, biomeccanici e metabolici. Conoscere il processo di apprendimento neuro-motorio  e di acquisizione delle abilità.  Dovrà comprendere la correlazione tra salute dell’osso e del muscolo, attività fisica, esercizio terapeutico e nutrizione.   Conoscere i fondamenti dell'esercizio terapeutico e la terapia fisica come strumenti per  migliorare la qualità di vita, la salute  e il benessere dei soggetti sani o affetti da patologie con particolare interesse al sovrappeso, obesità, sottopeso, anoressia,  etc. Inoltre lo studente dovrà saper comunicare in modo chiaro le conoscenze acquisite e dovrà aver sviluppato le capacita' di  apprendimento che gli consentano di continuare lo studio in autonomia. Dovra' conseguire le competenze per interagire in modo idoneo con il paziente, stabilendo una comunicazione empatica;  dovra' inoltre imparare ad ascoltare i pazienti e la famiglia nonchè a comunicare le  informazioni in modo chiaro, facilitandone  la comprensione. Dovra' inoltre interagire con le altre figure professionali dei diversi team. Conoscere le nozioni di base di fisiopatologia, epidemiologia, presentazione clinica, criteri diagnostici, storia naturale e  terapia delle principali patologie dell’apparato cardiovascolare. Conoscere le tematiche relative ad una corretta dieta nella  prevenzione primaria e secondaria delle principali patologie dell’apparato cardiovascolare. Saper formulare semplici consigli  nutrizionali nel paziente cardiopatico. Lo studente deve inoltre conoscere le nozioni di base relative ai principali esami  biochimici e strumentali utili alla diagnosi e al follow-up delle singole malattie dell’apparato cardiovascolare, con particolare  riferimento agli esami utili per iniziare un trattamento fisioterapico e valutarne i risultati.