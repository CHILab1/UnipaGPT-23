La Scuola di Lingua italiana per Stranieri ItaStra dell’Università degli Studi di Palermo nasce nel 2008 con l’obiettivo di promuovere attività didattiche, di formazione, di consulenza e di ricerca nel campo dell’insegnamento dell’italiano come lingua seconda e straniera.
Si tratta di una struttura che, lavorando in stretta sinergia con le realtà formative dell’Ateneo, si muove in più direzioni guardando in primo luogo:
- ai processi di internazionalizzazione dell’Ateneo e promuovendo corsi specificamente mirati a studenti Erasmus, studenti stranieri iscritti all’Ateneo, dottorandi stranieri, visiting scholar e visiting professor;
- al complesso e variegato mondo dell’immigrazione nelle sue diverse componenti (adulti, bambini e ragazzi) e tipologie (associazioni, organizzazioni, organismi pubblici, ecc.);
- all’emigrazione siciliana all’estero e in particolare alle seconde e terze generazioni;
- al turismo internazionale culturale e giovanile interessato a corsi di lingua all’interno di soggiorni-studio o vacanza.

Nel dettaglio la Scuola ItaStra: 
- Durante tutto l’anno attiva corsi ordinari intensivi e semi-intensivi rivolti a tutti gli stranieri, a studenti del progetto Erasmus e Marco Polo e a studenti stranieri iscritti all’Università di Palermo; organizza i corsi intensivi di lingua e cultura italiana Summer School (da luglio a settembre) e Winter School (febbraio/marzo);
- è sede ufficiale della prova d’esame Cils grazie alla convenzione con l’Università per Stranieri di Siena e organizza corsi di preparazione in vista della prova;
- collabora con il Master di I livello in “Didattica dell'italiano come lingua non materna” erogato dal Dipli e il Master di II livello in “Teoria, progettazione e didattica dell’italiano come lingua seconda e straniera”;
- organizza progetti per l'integrazione linguistica con le scuole primarie e secondarie di primo grado del territorio;
- organizza il seminario permanente sull'insegnamento dell'italiano agli strumenti e le politiche di inclusione/esclusione sociale;
- partecipa e promuove progetti di mobilità internazionale con diverse Università straniere tra cui la Sichuan International Studies University (Cina).

formazioni vai su https://www.unipa.it/strutture/scuolaitalianastranieri/