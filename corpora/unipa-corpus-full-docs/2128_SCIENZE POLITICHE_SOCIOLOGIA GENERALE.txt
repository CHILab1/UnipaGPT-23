Il corso di SOCIOLOGIA GENERALE del corso di Laurea in SCIENZE POLITICHE E DELLE RELAZIONI INTERNAZIONALI del curriculum SCIENZE POLITICHE, ha i seguenti obiettivi formativi: 
Il corso si svilupperà a partire dalle teorie e concetti generali relativi allo statuto  classico della Sociologia, per passare ai livelli di approfondimento della materia,  con continui richiami alle dinamiche attuali e contestualizzando modelli  applicazione e funzionamento delle società. Si analizzeranno anche in chiave  transdisciplinare, le società e i comportamenti individuali come forme espressive  di dimensioni tecnico-razionali, culturali e simboliche. Ci si propone di  comprendere e spiegare le dinamiche sociali, le credenze e le convenzioni su  cui si fonda l’azione sociale di gruppi, organizzazioni e comunità. Verrà dato  spazio adeguato alle tematiche relative ai social networks, ai mass media, al  multiculturalismo, al fine di collocare uno spazio culturale adeguato al profilo in  uscita del corso. Nel corso delle lezioni si darà spazio a seminari e ad attività di report a cura  degli allievi, a cui potrà essere affidato il compito di relazionare su argomenti  proposti dal docente.