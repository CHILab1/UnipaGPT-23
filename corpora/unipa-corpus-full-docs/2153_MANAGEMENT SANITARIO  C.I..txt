Il corso di MANAGEMENT SANITARIO  C.I. del corso di Laurea magistrale in SCIENZE INFERMIERISTICHE E OSTETRICHE , ha i seguenti obiettivi formativi: 
Conoscere e comprendere i meccanismi di gestione delle risorse umane all'interno dell'azienda sanitaria.  Essere in grado di gestire con metodologie validate le criticita' presenti nell'ambiente di lavoro.  Apprendere concetti di leadership e metodologie comunicative adatte al ruolo del dirigente. La qualità del sistema sanitario e' il risultato di un approccio multidimensionale mirato al continuo miglioramento di aree  diverse: efficacia, efficienza, equità, soddisfazione, appropriatezza, accessibilità, produttività, tempestività, accettabilità e  sicurezza. La sicurezza e' uno dei fattori determinanti la qualità delle cure e va affrontata valorizzando il ruolo e la  responsabilità di tutte le figure professionali che partecipano all'organizzazione sanitaria. Pertanto, e' necessario creare una  cultura diffusa che consenta l’attuazione di misure organizzative e comportamentali per il miglioramento continuo del SSN. La  programmazione e la gestione dei servizi sanitari deve essere centrata sui bisogni dei cittadini e sulla valorizzazione del ruolo  e della responsabilità degli operatori sanitari per la promozione della qualità. Il miglioramento delle competenze e delle  conoscenze dei futuri professionisti favorisce l’attuazione di strategie per le sicurezza dei pazienti e costituisce valore  essenziale e strumento indispensabile per assicurare l’erogazione di cure di qualità.