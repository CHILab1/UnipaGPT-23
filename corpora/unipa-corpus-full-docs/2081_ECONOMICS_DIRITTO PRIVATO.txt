Il corso di DIRITTO PRIVATO del corso di Laurea in ECONOMIA E FINANZA del curriculum ECONOMICS, ha i seguenti obiettivi formativi: 
Gli obiettivi del corso consistono nello studio di larga parte della legislazione  privatistica italiana, anche alla luce del nascente diritto privato europeo. In  particolar modo, il corso si prefigge di approfondire i settori della soggettivita'  giuridica, delle situazioni giuridiche patrimoniali e non patrimoniali, dei beni e dei  diritti reali, delle obbligazioni e della tutela del credito, del contratto quale  categoria generale, dei principali contratti tipici e atipici, dei contratti tra  consumatori e professionisti e dei contratti d’impresa, dei rimedi, con specifico  riguardo alla responsabilita' extracontrattuale, della tutela giurisdizionale dei  diritti. Verranno affrontati i temi delle caratteristiche del fenomeno giuridico nei  rapporti tra privati; delle persone fisiche e giuridiche; delle situazioni giuridiche  soggettive; dei beni, della proprieta' e dei diritti reali; degli strumenti della  circolazione giuridica; degli effetti di tali strumenti, con specifico riguardo alle  obbligazioni e agli effetti reali; del contratto e delle figure tipiche e atipiche di  contratto; dei rimedi; della garanzia patrimoniale generica e dei relativi mezzi di      tutela; dell’onere della prova e dei mezzi di prova; della prescrizione e della  decadenza.