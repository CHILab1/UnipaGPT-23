Il corso di PEDAGOGIA GENERALE del corso di Laurea in SCIENZE DELL'EDUCAZIONE del curriculum EDUCAZIONE PRIMA INFANZIA SEDE AGRIGENTO, ha i seguenti obiettivi formativi: 
Obiettivo primo e fondamentale dell'insegnamento è apprendere i fondamenti e  lo sviluppo della pedagogia generale di stile fenomenologico-ermeneutico, con  l'intento specifico di acquisire le principali nozioni, sotto il profilo epistemologico,  del modello educativo interculturale nella riflessione pedagogica, al fine di  pervenire ad un giudizio critico e ad una valutazione dei principali indirizzi e  orientamenti educativi della pedagogia contemporanea. In particolare, il corso  mira a riflettere sulla genesi del problema pedagogico nel mondo della vita;  comprendere la struttura epistemologica delle differenti scienze applicate allo  studio dell'educazione; apprendere un atteggiamento di ricerca ermeneutico,  sviluppando metodologie educative adeguate. Gli altri obiettivi essenziali di  apprendimento saranno i seguenti:  A) in ordine alla pedagogia generale: riflettere sul tema del bisogno di  riconoscimento, della consegna educativa, delle forme di educazione delle  emozioni e dei temi e problemi di fondo della pedagogia;  B) in ordine alla prospettiva interculturale: riflettere sulla genesi dell'approccio  interculturale a livello internazionale, europeo e italiano; riflettere sulle principali  conoscenze e abilità interculturali dei professionisti che operano nei contesti  educativi multiculturali.