Il corso di GEOGRAFIA STORICA DEL MONDO GRECO del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum STORICO - ARCHEOLOGICO, ha i seguenti obiettivi formativi: 
Il corso mira ad approfondire lo studio del rapporto che i Greci ebbero con lo  spazio che li circondava, e si articolerà attorno alle seguenti tematiche: lo  sviluppo delle conoscenze geografiche, legato alle esplorazioni marittime e  terrestri; le descrizioni e le rappresentazioni del mondo abitato, a partire dalle  ricostruzioni artificiose elaborate dal mito greco fino alle opere descrittive e  "scientifiche" di età ellenistica; il rapporto tra i Greci e gli "altri" riflesso nella  visualizzazione cartografica del mondo; le riflessioni dei Greci sulle relazioni tra  l'uomo e l'ambiente circostante. Lo studio di questa disciplina potrà integrare molteplici aspetti dello studio della  storia politica ed economica della civiltà greca, della topografia antica e  dell'archeologia classica, mostrando come la conoscenza dello spazio sia stata  di fondamentale importanza non solo per il reperimento e lo sfruttamento delle  risorse economiche ma anche per la costruzione delle relazioni tra i vari popoli  del mondo antico.