Il corso di SISTEMI GIURIDICI COMPARATI del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum ECONOMIC DEVELOPMENT, COOPERATION AND MIGRATION, ha i seguenti obiettivi formativi: 
ll corso mira a far acquisire attraverso lo studio della metodologia comparatistica  ed, in particolare, delle fonti e degli istituti dei principali ordinamenti giuridici, una  completa conoscenza dell’evoluzione dei diversi sistemi giuridici. Lo studio della Western Legal Tradition sara' trattato in comparazione con i piu'  importanti sistemi giuridici di diversa tradizione ed origine. Lo studio del sistema  delle fonti del diritto sara' a sua volta sviluppato in comparazione con il sistema  delle fonti dei principali ordinamenti giuridici. Il Corso si articolera' attraverso una prima parte storico-comparatistica rivolta  allo studio dei concetti di sistema, diritto, legge e famiglia giuridica alla luce delle  tradizionali classificazioni nonche' del ruolo della dottrina e della giurisprudenza;  una seconda parte dedicata all’analisi del sistema delle fonti del diritto nei  diversi ordinamenti.