Il corso di ZOOLOGIA MARINA APPLICATA del corso di Laurea magistrale in BIOLOGIA MARINA , ha i seguenti obiettivi formativi: 
La disciplina definisce gli strumenti necessari allo studio della zoologia marina con particolare riferimento a gruppi di specie di interesse commerciale. Il corso fornisce una sintesi dei principali gruppi di invertebrati e vertebrati marini oggetto di pesca, della loro tassonomia, degli adattamenti e della loro biologia. Lo studente acquisira' competenze relative alle principali caratteristiche biologiche ed ecologiche di vertebrati ed invertebrati marini nonchè all’uso delle chiavi dicotomiche utili per l’identificazione delle principali specie della fauna marina mediterranea. Inoltre sarà in grado di valutare criticamente gli aspetti biologici-adattativi ed i cambiamenti della biodiversita' animale in funzione dei cambiamenti climatici e delle specie aliene.