Il corso di SOCIOLOGIA DELLO SPORT del corso di Laurea magistrale in MANAGEMENT DELLO SPORT E DELLE ATTIVITA'  MOTORIE del curriculum MANAGEMENT DELLO SPORT E DELLE ATTIVITÀ MOTORIE, ha i seguenti obiettivi formativi: 
Obiettivo del modulo e' sia l’acquisizione di conoscenze e competenze inerenti  le forme, le pratiche, i significati del tempo libero e i cambiamenti verificatisi a  partire dalla nascita dello sport e dalla diffusione della vacanza, sia  l’acquisizione di competenze tecniche e teoriche necessarie all'analisi delle  diverse pratiche di leisure e, in particolare, delle differenti forme che assume la  pratica sportiva in Italia e in Europa. Nello specifico, il corso prendera' in  considerazione gli effetti del processo di industrializzazione sulla domanda e  sull’offerta di tempo libero non soltanto in relazione ai vincoli economici (redditi e  risorse), ma anche sociali e culturali (rispetto ai gruppi sociali di riferimento, alle  reti sociali, ad altre forme istituzionali di appartenenza che intervengono nella  dinamica del mutamento dei consumi sia a livello individuale, sia a livello  collettivo). Si analizzera' l’evoluzione della pratica sportiva in Italia e in Europa  dagli inizi del XX secolo in poi e sia i cambiamenti di diffusione delle diverse  tipologie di sport (individuali e di squadra), sia la rilevanza che ha avuto il  contesto in cui praticarlo. Si concentrera' l’attenzione sull'intreccio esistente fra  socializzazione alla pratica sportiva, nascita del professionismo sportivo e  mediatizzazione dello sport, soffermandosi sugli aspetti sociali, culturali e  istituzionali che favoriscono sia la diffusione della pratica sportiva. Si  esamineranno infine le forme e le pratiche del tempo libero che rientrano in  quella che alcuni studiosi definiscono area del deviant leisure, fino ad analizzare  alcune “derive” che assume il consumo di tempo libero in relazione alle mutate  condizioni sociali contemporanee. Il corso si concludera' con una analisi delle  tendenza di maggiore diffusione di una cosiddetta vita “non sedentaria”, cio' che  in Europa e' certamente piu' evidente ma anche delle maggiori forme di      “dipendenza” che nel tempo libero si possono sviluppare.