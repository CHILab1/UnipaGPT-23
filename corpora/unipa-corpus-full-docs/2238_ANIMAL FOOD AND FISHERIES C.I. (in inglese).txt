Il corso di ANIMAL FOOD AND FISHERIES C.I. (in inglese) del corso di Laurea magistrale in MEDITERRANEAN FOOD SCIENCE AND TECHNOLOGY , ha i seguenti obiettivi formativi: 
Gli studenti apprenderanno i principali sistemi per la produzione di qualità e la tracciabilità dei prodotti alimentari, per  acquisire competenze e capacità per identificare e valorizzare prodotti di qualità. In particolare, obiettivo del corso è quello di impartire conoscenze sugli aspetti generali relativi alla valutazione della qualità  dei prodotti di origine animale.Verranno descritti i parametri che definiscono la qualità degli alimenti di origine animale  (caratteristiche igieniche, chimiche e fisico-chimiche, organolettiche, tecnologiche), spiegando i principali fattori che possono  causare variazioni. Verranno inoltre delineati i metodi e le procedure analitiche per la valutazione della qualità dei prodotti  animali. Partendo dall’estrema importanza che le produzioni del mare ricoprono nella dieta e nell’economia mediterranea,  l’insegnamento approfondisce tematiche di crescente rilevanza a livello Internazionale e Regionale: sara' messa in evidenza  la stretta correlazione esistente tra uso sostenibile delle risorse ittiche e rintracciabilita, qualita' dei prodotti, sicurezza per il  consumatore e limitazione dell’impatto ambientale. Saranno presentate le risorse ittiche della pesca artigianale e industriale del Mediterraneo, dell’acquacoltura marina e in  acque interne, dell’acquacoltura integrata multitrofica e le strategie attuative finalizzate al loro uso sostenibile e al  miglioramento della competitivita' sui mercati internazionali. Verranno presi in considerazione gli effetti di fattori abiotici e biotici sulle caratteristiche dei prodotti: dall’effetto dei  cambiamenti climatici a quello dei metodi di mattazione sulla qualita' dei prodotti. Si passeranno in rassegna le nuove frontiere del seafood: dal consumo di plancton ai prodotti trasformati di quarta gamma,  passando per le alghe.  Si esamineranno strategie di valorizzazione del pescato attraverso: -nuove tecniche di trasformazione, sia per migliorare la sostenibilita' ambientale che per diversificare la produzione;  -valorizzazione delle risorse non-food e degli scarti di lavorazione dei prodotti ittici per la produzione di molecole bioattive  marine (omega-3, chitina, chitosano, astaxantina, polifenoli), alimenti funzionali e nutraceutici, in grado di supportare percorsi  virtuosi di economia circolare. Si contribuira' alla formazione del laureato magistrale su aspetti di qualita' dei prodotti ittici che esulano da quelli di natura  prettamente igienico-sanitaria (da intendersi come pre-requisiti): qualita' merceologica, nutrizionale, dietetica, sensoriale,  nonche' la freshness quality. Lo studente, infine, acquisira' anche la capacita' di applicare schemi specie specifici di  valutazione della qualita' del prodotto.