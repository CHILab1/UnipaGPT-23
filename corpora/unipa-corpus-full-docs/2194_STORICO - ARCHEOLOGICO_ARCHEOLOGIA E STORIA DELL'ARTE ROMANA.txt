Il corso di ARCHEOLOGIA E STORIA DELL'ARTE ROMANA del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum STORICO - ARCHEOLOGICO, ha i seguenti obiettivi formativi: 
Il corso intende fornire agli studenti un’ampia conoscenza di base della  produzione artistica e artigianale di eta' romana, ripercorsa nei suoi aspetti  figurativi, monumentali, architettonici e urbanistici, dai primi tempi della storia di  Roma fino al tardo impero. Alla luce delle correnti metodologie di ricerca della  disciplina, particolare attenzione sara' dedicata alla ricostruzione dei contesti  culturali e sociali della vita antica, allo scopo di chiarire in maniera adeguata  valore e finalita' delle espressioni artistiche nel mondo romano. L’organizzazione del corso e' cosi' strutturata: 1. PARTE GENERALE Periodizzazione e inquadramento critico dell’arte romana; urbanistica e  architettura della citta' di Roma; l’uso delle immagini nei monumenti e nei luoghi  pubblici e privati. 2. PARTE MONOGRAFICA La Roma del II secolo d.C.: urbanistica, architettura, scultura e pittura da  Traiano a Marco Aurelio.