Il corso di LINGUA E TRADUZIONE FRANCESE III del corso di Laurea in LINGUE E LETTERATURE - STUDI INTERCULTURALI del curriculum LINGUE E LETTERATURE - STUDI INTERCULTURALI (L-11), ha i seguenti obiettivi formativi: 
Il corso, che affronterà, in ottica contrastiva francese-italiano nonché in ottica  traduttiva, il fenomeno della variazione linguistica, prevede obiettivi individuabili  su due linee principali, indipendenti, ma strettamente correlate. Da una parte,  l’acquisizione delle competenze linguistiche, comunicative, pragmatiche,  discorsive e interculturali proprie del livello B2 del Quadro comune di  riferimento; dall’altra, riconoscere e risolvere i problemi connessi alle attività  traduttive (italiano-francese e francese-italiano) relative a testi di vario tipo  (letterario, fumettistico, …) adeguati alla competenza linguistica e  metalinguistica richieste. Dal punto di vista metalinguistico e discorsivo, lo  studente deve acquisire la capacità di distinguere e individuare gli elementi  fondamentali relativi alle varietà diatopiche, diastratiche, diafasiche e  diamesiche della lingua francese. Al termine del corso lo studente sarà quindi in grado di: -utilizzare conoscenze relativamente al fenomeno della variazione; -riconoscere e interpretare tali fenomeni nell’ambito della lingua francese; -tradurre testi che presentano fenomeni di variazione; -riflettere sulla propria pratica traduttiva.