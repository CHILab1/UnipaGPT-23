Il corso di KULTUR UND SPRACHE II del corso di Laurea magistrale in TRANSNATIONAL GERMAN STUDIES , ha i seguenti obiettivi formativi: 
gli studenti approfondiranno le influenze reciproche tra la letteratura e le altre arti dell'eta' premoderna, tra letteratura e  altri  campi del sapere, alla luce di un approccio interculturale e dei cultural studies. il corso ha come obiettivo prioritario quello di istruire gli studenti sui punti di contatto e di differenza tra lingue diverse, coniugando sincronia e diacronia.  Gli studenti saranno in grado di analizzare e descrivere il mutamento linguistico a diversi livelli - fonetico, fonologico, morfologico, sintattico, semantico - (con particolare attenzione ai fenomeni di analogia, grammaticalizzazione e variazione diacronica del tipo sintattico e lessicale ) e per comprendere i motivi e le dinamiche del cambiamento. Il corso mira ad esercitare la capacita' di analisi critica dei testi anche rispetto alle opere filosofiche di area germanofona.  Attraverso lezioni introduttive e seminari di discussione del testo in lingua originale si attraverseranno alcuni paradigmi della  filosofia occidentale, mettendo in evidenza le strutture argomentative, le scelte lessicali dei diversi autori, la genesi dei  concetti e la trasformazione della lingua filosofica. Obiettivo del corso e' una piu' profonda comprensione del mondo culturale, filosofico ed etico germanofo, con particolare  attenzione ai valori e alle forme di pensiero caratteristiche della cultura europea in una prospettiva interculturale.