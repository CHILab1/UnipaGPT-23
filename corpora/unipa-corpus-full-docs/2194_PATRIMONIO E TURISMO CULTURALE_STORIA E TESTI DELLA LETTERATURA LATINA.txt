Il corso di STORIA E TESTI DELLA LETTERATURA LATINA del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum PATRIMONIO E TURISMO CULTURALE, ha i seguenti obiettivi formativi: 
Il corso mira a fornire una adeguata conoscenza delle problematiche connesse  alla lingua e alla produzione letteraria di Roma antica come elementi  fondamentali di comprensione delle manifestazioni culturali e del pensiero della  civiltà latina anche in relazione al quadro storico di riferimento.  In particolare, il corso provvederà ad offrire una riflessione matura sulle  caratteristiche peculiari della lingua latina, colte in prospettiva sincronica e  diacronica, con particolare attenzione per i linguaggi specifici in relazione ai      generi letterari.  Attraverso un costante ancoraggio al dato linguistico, il corso affronterà varie  tipologie testuali sia in poesia sia in prosa al fine di sviluppare negli allievi  precise abilità nel riconoscimento degli elementi fondamentali dei vari generi  letterari e dei loro differenti impieghi.  La lettura diretta dei testi e degli autori più rappresentativi consentirà dunque,  oltre ad un approccio maturo e consapevole alla lingua, di confrontarsi con i  principali nodi culturali della civiltà latina.