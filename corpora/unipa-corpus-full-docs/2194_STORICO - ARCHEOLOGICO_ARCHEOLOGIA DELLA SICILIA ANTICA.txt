Il corso di ARCHEOLOGIA DELLA SICILIA ANTICA del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum STORICO - ARCHEOLOGICO, ha i seguenti obiettivi formativi: 
Il corso ha come obiettivo la conoscenza, sotto il profilo storico e archeologico,  della Sicilia antica, dalla colonizzazione greca alla tarda eta' romana. In  particolare, verranno esaminate le problematiche relative alla colonizzazione  greca e ai processi di acculturazione che hanno interessato le diverse etnie  dell’isola, la topografia degli insediamenti, la cultura architettonica, la cultura figurativa. Si esamineranno i contesti e i reperti più rappresentativi delle facies  culturali che caratterizzano l'isola nell'Evo antico.