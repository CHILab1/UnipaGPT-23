Il corso di PREPARAZIONE E CARATTERIZZAZIONE DEI MATERIALI del corso di Laurea magistrale in CHIMICA , ha i seguenti obiettivi formativi: 
Il corso si propone di approfondire alcune tematiche inerenti i sistemi  nanostrutturati. In particolare, si intendono approfondire alcuni tra i principali  metodi di sintesi di materiali nanostrutturati e i concetti chimico-fisici correlati  alle proprietà strutturali, morfologiche e spettroscopiche di tali materiali. Inoltre,  saranno richiamati i principi fisici e le metodologie di applicazione di alcune  tecniche di indagine spettroscopica, strutturale e morfologica. Le attività di  laboratorio si propongono di affrontare problematiche sperimentali connesse alla  sintesi e preparazione di materiali nanostrutturati e alla caratterizzazione  strutturale e spettroscopica dei materiali nanostrutturati.