Il corso di BIOLOGIA MOLECOLARE del corso di Laurea in BIOTECNOLOGIE , ha i seguenti obiettivi formativi: 
Lo studente acquisirà conoscenze inerenti la struttura e la funzione delle  macromolecole biologiche informazionali (DNA, RNA e proteine) ed i  meccanismi molecolari che regolano il flusso dell’informazione biologica negli  organismi viventi. In particolare, lo studente sarà in grado di argomentare  criticamente e mettere in relazione i meccanismi coinvolti nella duplicazione,  riparazione, ricombinazione e trasposizione del materiale genetico, i  meccanismi responsabili di trascrizione, processamento e traduzione  dell’informazione genetica, nonché i meccanismi alla base della regolazione  dell’espressione genica.