Il corso di DIFESA FITOSANITARIA SOSTENIBILE E DI PRECISIONE C.I. del corso di Laurea magistrale in AGRICOLTURA DI PRECISIONE , ha i seguenti obiettivi formativi: 
La Patologia vegetale associata alla Diagnosi smart supporta l’identificazione e la caratterizzazione di uno specifico  patogeno, la determinazione del modo in cui esso è stato introdotto e la ricostruzione della sua introduzione, fornendo in tal  modo dati scientifici che saranno utili agli investigatori per collegarlo all’autore o agli autori del reato e per stilare piani di  difesa atti a contenere la sua espansione. La diagnosi intelligente consiste in un insieme di tecniche definite e validate che  riducono al minimo il tempo che intercorre tra la raccolta del campione in loco, l’arrivo al laboratorio e il tempo necessario per  l’analisi in laboratorio. Obiettivo del corso è l’acquisizione delle principali conoscenze riguardanti la certificazione fitosanitaria e l’elaborazione delle  strategie di difesa da porre in essere nei diversi ecosistemi, nonché alle dogane e in tutti i punti di accesso di uno Stato. Allo  stesso tempo mettere a punto strategie di difesa integrata attraverso le analisi smart.  In particolare, saranno effettuate le seguenti attività:  1)Attività in campo per il riconoscimento delle principali malattie; Osservazione di sintomi e diagnosi differenziale; Diagnosi di  precisione attraverso dispositivi portabili 2)Attività di laboratorio rivolte all’isolamento, identificazione e caratterizzazione di patogeni; 3)Modelli previsionali di malattie; 4)Studio della variabilità genetica per l’identificazione dell’origine di una malattia; 5)Apprendimento delle principali tecniche di Diagnosi smart 6)Sviluppo di protocolli profilattici mediate l’uso di strumenti di trasmissione di dati in remoto; 7)Patologia vegetale forense rivolta alla difesa delle colture Gli studenti acquisiranno la capacità critica per riconoscere il momento opportuno per l’applicazione di programmi mirati al  controllo delle popolazioni degli insetti fitofagi, adottando le tecniche più adeguate con particolare attenzione a quelle a basso  impatto ambientale. Inoltre saranno in grado di applicare i sistemi di supporto alle decisioni nella moderna gestione integrata  con riferimento alle principali colture mediterranee utilizzando i recenti indicatori di sostenibilità.