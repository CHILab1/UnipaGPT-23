Il corso di FISIOLOGIA DELLA NUTRIZIONE E COMPORTAMENTO ALIMENTARE C.I. del corso di Laurea magistrale in BIOLOGIA MOLECOLARE E DELLA SALUTE del curriculum BIOLOGIA DELLA SALUTE, ha i seguenti obiettivi formativi: 
Il corso fornisce conoscenze di base sulla nutrizione umana al fine di chiarire  l'importanza di una corretta alimentazione per il  mantenimento della salute. Vengono trattati i metodi di valutazione dello stato nutrizionale e del fabbisogno energetico  nell'uomo,  le caratteristiche dei principali alimenti, il valore nutrizionale dei macro- e dei micronutrienti. Viene approfondito il  concetto di dieta equilibrata in condizioni fisiologiche e in situazioni fisiologiche peculiari (gravidanza, soggetto in  accrescimento, anziano, etc). Particolare attenzione viene rivolta alla fisiologia del tratto gastrointestinale e ai meccanismi  che ne regolano le funzioni. Il corso fornisce conoscenze sui meccanismi che controllano il comportamento alimentare focalizzando in particolare sulla  regolazione endocrina e sullo studio dei disturbi del comportamento alimentare. Per raggiungere i suddetti obiettivi lo  studente dovra' essere gia' in possesso di conoscenze riguardanti biochimica, fisiologia.