Il corso di ELEMENTI DI DIRITTO PER IL SERVIZIO SOCIALE C.I. del corso di Laurea in SERVIZIO SOCIALE del curriculum SERVIZIO SOCIALE (SEDE PALERMO), ha i seguenti obiettivi formativi: 
Il ricorso a strumenti punitivi per la tutela dei beni individuali e superindividuali e' divenuto ampio anche a causa della sua  rilevanza sovranazionale posta alla base del contenuto precettivo delle norme statuali incriminatrici. L’insieme complesso di  fonti di riferimento richiede un’adeguata conoscenza degli istituti di diritto penale coinvolti onde potere misurare nei singoli  strumenti normativi la portata delle fonti del diritto penale, della struttura del reato e del processo penale con le sue ricadute  nell'ambito penitenziario. L'obiettivo del corso è quello di fornire al futuro assistente sociale gli strumenti giuridici necessari per consentire un'efficace  interlocuzione con l'autorità' giudiziaria, nella consapevolezza del ruolo fondamentale svolto dagli operatori nella  determinazione delle decisioni da assumere in materie estremamente delicate che riguardano gli aspetti più' intimi delle  persone, specie di quelle costrette ad affrontare situazioni di debolezza (minori; crisi della famiglia; le c.d. scelte tragiche; gli anziani e in generale tutte  le situazioni di debolezza legate alle situazioni di crisi familiare). Particolare cura sarà dedicata al profilo del linguaggio come  significante di categorie che trovano un'espressa collocazione nel mondo del diritto (cosa si intende per pregiudizio; per  danno; per danno non patrimoniale). L'obiettivo primario è quello di trasmettere al futuro operatore il senso dell'equilibrio, da  ricercare attraverso l'applicazione di un principio che deve essere interpretato alla luce del dato concreto e delle  caratteristiche peculiari della fattispecie in esame.