Il corso di GEOMETRIA 1 C.I. del corso di Laurea in MATEMATICA , ha i seguenti obiettivi formativi: 
L'obiettivo principale di questo corso e' quello di fornire agli studenti un'introduzione alle forme bilineari, alle forme  sesquilineari su uno spazio vettoriale complesso ed agli spazi affini ed euclidei. Il corso mira anche a dare allo studente una  conoscenza del metodo analitico nella visualizzazione di concetti matematici e a svilupparne la capacita' di risolvere i  problemi con il metodo analitico. Al termine del corso lo studente sara' in grado di: classificare le forme bilineari simmetriche su uno spazio vettoriale reale e le  forme sesquilineari Hermitiane su uno spazio vettoriale complesso; - definire lo spazio affine e introdurre un sistema di  coordinate affine; - determinare la mutua posizione di due sottospazi affini; - definire lo spazio euclideo e introdurre un  sistema di coordinate cartesiane come la specializzazione del sistema di coordinate affine; - determinare equazioni di  sottospazi ortogonali, calcolare le distanze e gli angoli tra due sottospazi, soprattutto in dimensione 2 e 3; - definire la  circonferenza, la sfera, il cono, il cilindro e determinare la loro equazione. Scopo dell'insegnamento è di fornire agli studenti gli elementi di base dell'algebra lineare che saranno poi utilizzati non solo  nel modulo di Geometria Affine ed Euclidea ma anche in buona parte degli studi successivi. La struttura teorica dell'insegnamento consiste nello sviluppo delle tematiche del programma mediante l'introduzione di  concetti fondamentali e lo sviluppo di una serie di teoremi con relative dimostrazioni, affiancati da esempi significativi, esercizi  ed applicazioni. In particolare, l'insegnamento prevede: 1) obiettivi formativi teorici: sviluppo di un rigoroso linguaggio matematico; assimilazione di concetti astratti, strutture  algebriche, teoremi e relative dimostrazioni, inerenti all'algebra lineare e alla geometria; 2) obiettivi formativi applicati: apprendimento di tecniche di calcolo; capacità di risoluzione di esercizi standard e di problemi  nuovi in cui è necessario elaborare autonomamente una strategia e applicare le nozioni apprese o elaborare una piccola  dimostrazione simile a quelle viste a lezione.