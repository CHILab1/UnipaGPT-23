Il corso di SENSORI E STRUMENTAZIONE BIOMEDICA del corso di Laurea in INGEGNERIA BIOMEDICA del curriculum TECNOLOGIE APPLICATE ALLA MEDICINA - SEDE PA, ha i seguenti obiettivi formativi: 
L'obiettivo del corso è quello di fornire ai futuri ingegneri le conoscenze abilitanti  che riguardano le moderne tecnologie dei sensori e dei sistemi di misura, e la  loro implementazione nelle più comuni apparecchiature biomediche per la  misura dei biosegnali. Il corso offre una panoramica dei fenomeni di sensing e  delle classi di sistemi di misura, e fornisce gli elementi di base di elettronica,  controlli automatici e analisi statistica necessari per caratterizzare le prestazioni  statiche e dinamiche di tali sistemi e per progettare circuiti di condizionamento,  amplificazione e digitalizzazione del segnale. Gli esempi di strumentazione  biomedica trattati dal corso mirano a formare lo studente riguardo a come le  moderne apparecchiature biomedicali permettono la valutazione funzionale dei  principali distretti fisiologici che compongono l’organismo umano (cuore,  cervello, sistema vascolare, sistema respiratorio). Il corso procede per concetti,  fornendo una trattazione ragionevolmente approfondita e formalizzata,  incoraggiando lo studente ad impostare razionalmente i problemi dell’analisi e  del progetto dei sistemi per misure biomediche. Il corso comprende esercitazioni teoriche e di laboratorio. Alla fine del corso, gli  studenti saranno in grado di capire quando un sensore funziona, quali sono le  questioni che limitano l'utilizzo dei sensori nelle misure, come selezionare i  sensori in applicazioni specifiche, nonché come utilizzare la strumentazione  biomedica per la valutazione fisiologica e clinica dei sistemi cardiovascolare,  cerebrale e respiratorio.