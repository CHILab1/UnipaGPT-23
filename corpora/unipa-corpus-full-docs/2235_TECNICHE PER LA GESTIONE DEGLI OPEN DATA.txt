Il corso di TECNICHE PER LA GESTIONE DEGLI OPEN DATA del corso di Laurea magistrale in STATISTICA E DATA SCIENCE , ha i seguenti obiettivi formativi: 
Il corso vuole esplorare il fenomeno emergente degli Open Data e le potenzialità  offerte dall'enorme quantità di dati in formato aperto che vengono resi disponibili  da un numero sempre crescente di istituzioni che operano in diversi settori quali sanità, energia, istruzione, e così via. La disponibilità dei dati in formato aperto, pubblicamente disponibili e rilasciati  con una licenza che ne consente il riuso ha fatto emergere nuovi scenari in  termini di realizzazione di nuovi servizi da parte delle imprese. Il corso si propone di analizzare le peculiarità dei dati in formato aperto, i modelli  e le tecniche di rappresentazione dei dati e della loro elaborazione, finalizzata  alla trasformazione dei dati grezzi in dati fruibili con il livello massimo di  apertura. A tale scopo il corso presenterà le tecnologie del Web Semantico e del  Linked Data, alla base dello spazio informativo globale, in continua crescita, che collega non solo i documenti ma anche dati e i concetti che essi esprimono. Il corso intende analizzare anche le ricadute in termini economici degli Open  Data, e come i dati aperti stanno aprendo nuove opportunità per la creazione di  start-up basate sul loro impiego.