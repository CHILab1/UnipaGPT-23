Il corso di SCIENZE MEDICHE E DEL LAVORO C.I. del corso di Laurea in TECNICHE DELLA PREVENZIONE NELL'AMBIENTE E NEI LUOGHI DI LAVORO del curriculum TECNICHE DELLA PREVENZIONE NELL'AMBIENTE E NEI LUOGHI DI LAVORO, ha i seguenti obiettivi formativi: 
Presentare, analizzare e discutere le metodologie tecniche ed applicative di prevenzione, descrivere l'attivita' di sorveglianza sanitaria e di controllo per il miglioramento dello stato di salute dei lavoratori. Indurre una formazione orientata al supporto alla valutazione e risoluzione di problematiche di sanita' pubblica correlate al verificarsi di eventi sanitari in ambienti di lavoro. Conoscere i dati epidemiologici e l’etiologia delle patologie professionali di piu' frequente osservazione; conoscere i rischi  ambientali in ambito lavorativo e saper identificare le misure appropriate per la rimozione; conoscere le norme legislative piu'  importanti in tema di prevenzione e sicurezza sui luoghi di lavoro; conoscere la tassonomia, l’epidemiologia, l’etiopatogenesi,  la fenomenologia clinica, la storia naturale, la diagnosi differenziale ed il management terapeutico delle piu' frequenti  patologie, a carattere acuto e cronico, con particolare riferimento alle malattie correlate all’ambiente; sapere esaminare,  nell’ambito delle specifiche patologie esposte nelle lezioni, il significato clinico, diagnostico e prognostico di alcune indagini  laboratoristiche e strumentali di specifica esecuzione nella gestione di alcune particolari entita' cliniche internistiche (tests di  laboratorio e coagulativi, EGA, spirometria, toracentesi e paracentesi diagnostica e terapeutica, diagnostica radiologica).