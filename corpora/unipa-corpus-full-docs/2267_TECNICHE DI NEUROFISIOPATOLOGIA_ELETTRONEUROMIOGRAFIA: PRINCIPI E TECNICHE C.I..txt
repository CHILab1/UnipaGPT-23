Il corso di ELETTRONEUROMIOGRAFIA: PRINCIPI E TECNICHE C.I. del corso di Laurea in TECNICHE DI NEUROFISIOPATOLOGIA del curriculum TECNICHE DI NEUROFISIOPATOLOGIA, ha i seguenti obiettivi formativi: 
Acquisire le basi teoriche tecniche e le abilità pratiche per eseguire le principali metodiche elettromiografiche di pertinenza del  tecnico di neurofisiopatologia.  Conoscere le apparecchiature per la registrazione del segnale EMG e per lo studio della  conduzione nervosa; gli elettrodi di superficie e quelli ad ago il diverso funzionamento e  le diverse applicazioni; gli stimolatori  elettrici, le modalità di perfezionamento del segnale, interferenze elettriche, artefatti. Al termine del corso lo studente conoscerà e sarà in grado di gestire anche le responsabilità ed i compiti del tecnico di  neurofisiopatologia nel laboratorio di elettromiografia. Gli scopi formativi del Corso sono orientati a fornire agli Studenti le necessarie conoscenze delle patologie ortopediche e  traumatologiche, in eta' evolutiva e in eta' adulta, con particolare attenzione alle lesioni traumatiche e degenerative delle varie  articolazioni (spalla, gomito, rachide, anca, ginocchio, etc) particolarmente per le condizioni in cui può verificarsi una  compromissione di strutture neurali contigue (neuropatie d aintrappolamento, radicolopatie ecc). Per ciascuna patologia  considerata verranno puntualizzate l’eziopatogensi, i criteri classificativi, i segni clinici, specifici per la identificazione del  danno, l’imaging, essenziale per la  definizione di una corretta diagnosi e terapia, sia essa medica o chirurgica. Conoscere le indagini di neurofisiopatologia utili a rilevare le principali patologie del sistema nervoso periferico. Imparare a  riconoscere i diversi tipi di disturbi del nervo periferico e del muscolo, e le conseguenze diurne e l’impatto sulla salute.  Conoscere le patologie della placca neuromuscolare e le principali caratteristiche neurofisiologiche. Conoscere e riconoscere  le caratteristiche neurofisiologiche del danno assonale, demielinizzante e muscolare. Conoscere i principali artefatti degli  studi di conduzione nervosa. Sviluppare, sulla base dei dati anamnestici ed obiettivi, la capacità di condurre un esame  neurografico sulla base di opportuni protocolli diagnostici.