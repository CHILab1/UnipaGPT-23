Il corso di SCIENZA DELLE COSTRUZIONI del corso di Laurea in INGEGNERIA DELL'ENERGIA E DELLE FONTI RINNOVABILI del curriculum TECNOLOGIE E PRODUZIONE, ha i seguenti obiettivi formativi: 
Obiettivo primario del corso e' fornire le cognizioni di base della meccanica del  continuo e dei materiali unitamente ad elementi della teoria delle strutture,  sviluppati nella specifica attinenza al settore applicativo della ingegneria chimica  e dei materiali. Nella formulazione dei presupposti teorici (meccanica del  continuo, teoria della trave) si cerca pertanto di mettere a fuoco le relazioni  fondamentali: equilibrio, congruenza, principio dei lavori virtuali, equazioni di  legame. In vista delle applicazioni, la teoria della trave viene ampiamente  sviluppata in una specifica parte del corso di lezione; mentre, in parallelo, il  corso di esercitazione sviluppa gli aspetti numerico-applicativi di semplici sistemi  strutturali. Il corso si pone da un punto di vista metodologico come uno snodo essenziale  fra gli insegnamenti di base (matematica, geometria, fisica) di cui impiega lo  stesso rigore formale, e gli insegnamenti strettamente ingegneristici relativi alla  progettazione e verifica di resistenza dei materiali e delle strutture.  La verifica finale che si sviluppa secondo una prova scritta ed un colloquio orale  nelle quali lo studente deve dimostrare di aver appreso i concetti fondamentali  introdotti e di aver conseguito un adeguato livello di conoscenza degli argomenti  specifici. Lo studente deve inoltre dimostrare di saper utilizzare autonomamente  gli strumenti forniti cimentandosi nella risoluzione di problemi semplici ma  paradigmatici di casi strutturali. Il meccanismo di apprendimento si fonda sul  coinvolgimento diretto dello studente in esercitazioni pratiche tenute in aula, ove  vengono risolti insieme al docente degli esercizi applicativi sugli argomenti  trattati nelle lezioni teoriche.