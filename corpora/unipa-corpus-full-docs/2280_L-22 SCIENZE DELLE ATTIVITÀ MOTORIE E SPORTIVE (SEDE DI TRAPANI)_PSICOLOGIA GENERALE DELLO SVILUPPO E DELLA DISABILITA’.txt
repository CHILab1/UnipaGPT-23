Il corso di PSICOLOGIA GENERALE DELLO SVILUPPO E DELLA DISABILITA’ del corso di Laurea in SCIENZE DELLE ATTIVITÀ MOTORIE E SPORTIVE del curriculum L-22 SCIENZE DELLE ATTIVITÀ MOTORIE E SPORTIVE (SEDE DI TRAPANI), ha i seguenti obiettivi formativi: 
Il corso mira a far acquisire agli studenti conoscenze e metodologie centrate sulla definizione del funzionamento psichico di  base degli esseri umani e dei loro comportamenti. A tal fine, sono approfonditi i principali processi psichici di base  (Attenzione, Percezione, Memoria, Apprendimento, Linguaggio, Intelligenza, Pensiero, Emozioni, Motivazioni) e i meccanismi  del loro funzionamento, sia secondo gli approcci tradizionali sia in relazione ai più recenti avanzamenti di ricerca. Una  particolare attenzione è posta sui differenti modi in cui tali processi si articolano all’interno del contesto sportivo.