Il corso di STORIA DELLE IDEE POLITICHE del corso di Laurea in SCIENZE POLITICHE E DELLE RELAZIONI INTERNAZIONALI del curriculum RELAZIONI INTERNAZIONALI, ha i seguenti obiettivi formativi: 
Fine generale del corso è quello di conseguire una conoscenza appropriata e  coerente delle concezioni politiche che sono state elaborate in epoca classica,  medievale, moderna e contemporanea, per interpretare con consapevolezza il  ruolo delle singole narrazioni nel loro tempo e intendere l’evoluzione in chiave  politica di ben precise idee (in modo particolare: libertà, uguaglianza, solidarietà,  progresso, giustizia, utopia), cogliendone e decifrandone le complessità e  l’interdipendenza sul piano nazionale e sovranazionale.  Obiettivo specifico del corso, approfondito nella sua parte monografica sulla  cittadinanza democratica contemporanea, è quello di individuare la funzione  universalizzante e progressiva dei diritti umani nell’ambito delle relazioni  internazionali, come occasione per vagliare il valore e il posizionamento della  persona nella vita democratica del tempo presente.