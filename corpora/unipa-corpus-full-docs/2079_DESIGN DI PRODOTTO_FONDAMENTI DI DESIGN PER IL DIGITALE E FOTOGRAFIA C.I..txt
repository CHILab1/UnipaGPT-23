Il corso di FONDAMENTI DI DESIGN PER IL DIGITALE E FOTOGRAFIA C.I. del corso di Laurea in DISEGNO INDUSTRIALE del curriculum DESIGN DI PRODOTTO, ha i seguenti obiettivi formativi: 
Il corso intende fornire agli studenti una cultura teorica e pratica finalizzata al riconoscimento del linguaggio della fotografia e  alla sua applicazione pratica.   Le conoscenze delle tecniche e dei linguaggi verranno contestualizzate nell'ambito di esperienze storiche autoriali, movimenti  e tendenze della storia della fotografia. Alla fine del corso lo studente avra’ raggiunto una formazione teorico-pratica con  competenze di tecniche fotografiche di base anche applicate ai settori specifici di indirizzo di studio. Il Corso ha come obiettivo quello di fornire agli studenti strumenti teorici e metodologici tesi a sviluppare una serie di  competenze propedeutiche allo sviluppo di configurazioni di interfacce interattive.  Il Corso affronterà tematiche quali la psicologia della percezione, la tipografia, la teoria del colore, l’animazione e l’interazione  che legano la comunicazione visiva ai linguaggi dei media digitali.  Le tematiche verranno approfondite attraverso lezioni teoriche, l’analisi di casi studio, esercitazioni in itinere e  un’esercitazione finale in cui verranno appresi i fondamenti del New Basic Design attraverso l’applicazione del pensiero  computazionale con l’uso del framework opensource P5.js.   Alla fine del Corso gli studenti avranno acquisito le conoscenze e le competenze necessarie per gestire graficamente lo  spazio visivo e le sue interazioni e pubblicare sul web in autonomia interfacce digitali utilizzando i linguaggi HTML, CSS e  Javascript nella loro forma base.   Inoltre, grazie al modulo integrato, una parte del Corso sarà dedicata allo studio della fotografia, che insieme alla tipografia e  al video, costituisce un elemento fondamentale del design della comunicazione visiva.