Il corso di STORIA DELLA GLOBALIZZAZIONE del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum SVILUPPO ECONOMICO, AMBIENTE E SOSTENIBILITÀ, ha i seguenti obiettivi formativi: 
Il corso è diviso in tre parti. Nella prima parte si discute della creazione degli imperi. Esempi sono: l’imperi  britannico, giapponese e ottomano. Si mette in evidenza quali furono i sistemi di  comunicazione, trasporto ed economia alla base della costruzione e del  funzionamento del sistema mondiale degli imperi. Sottolineano come tali realtà  fossero «regimi di pianificazione territoriale» volti a organizzare lo spazio  geografico in territori distinti. I funzionari coloniali cercavano di gestire le usanze  e gli stili di vita delle popolazioni indigene attraverso i militari, i missionari, nei  luoghi di lavoro e all’interno delle famiglie, dovendo comunque fare i conti con le  consuetudini locali preesistenti. Senza dubbio, i legami imperiali contribuirono  alla contrazione del tempo e dello spazio su scala mondiale, ma le invasioni  coloniali provocarono anche un’opposizione, che spesso si manifestava nei  luoghi dell’attività quotidiana, dai campi e le fabbriche alle scuole e le prigioni. I  territori colonizzati dettero vita a una varietà di forme di resistenza organizzata,  con veri e propri movimenti nazionalisti che esplosero sulla scena globale tra le  due guerre mondiali. I sistemi imperiali, con le loro molteplici implicazioni  politiche, economiche, razziali e di genere, estesero le loro propaggini in tutte le  loro parti, dalle metropoli europee all’ultimo sperduto avamposto. La seconda parte riguarda l’epoca compresa tra la fine della seconda guerra  mondiale e oggi. Dalla guerra fredda alla guerra di Corea, dalla rivoluzione  cinese alla spartizione dell’India, dai conflitti in Medio Oriente al Vietnam, dalle  tragedie delle dittature latino-americane al crollo del blocco orientale, dalle  guerre del Golfo all’intervento americano in Afghanistan, dalla faticosa nascita  dell’Unione europea alle recenti crisi finanziarie e migratorie, il mondo  globalizzato ha vissuto e continua a vivere in un costante stato di tensione e  incertezza, sempre sul punto di degenerare in qualcosa di irreparabile. Nella terza parte si discute dell’impossibilità di capire la storia del mondo dopo il  1945 se non prendiamo atto di come i popoli e le comunità siano stati influenzati      a livello di mitologie condivise, costumi e modi di vivere. Dalla Guerra fredda al  ’68 e all’emergere delle culture giovanili, dal crollo del muro di Berlino  all’affermarsi delle lotte di genere, dall’esplosione del turismo internazionale ai  drammatici flussi migratori contemporanei, questo saggio delinea i tratti  fondamentali della cultura negli ultimi ottant’anni, concentrandosi su fenomeni e  tendenze capaci di espandersi al punto di rivestire un significato mondiale.  Nonostante la globalizzazione sembri ormai un dato di fatto, non tutte le identità  e specificità culturali e sociali sono andate scomparendo. Culture globali mostra  infatti come nei decenni scorsi le specificità nazionali e locali emergenti e le  forme piú diverse di controcultura si siano diffuse e intrecciate e abbiano  resistito alle continue pressioni tese all’omologazione e al conformismo  culturale. È cosí che, all’inizio del XXI secolo, anche in seguito alle recenti  difficoltà dell’economia e della politica internazionale, nonché al trionfo dei  nazionalismi e delle rivendicazioni autonomistiche, il mondo appare  complessivamente caratterizzato dalla diversità piú che dall’omologazione,  meno integrato, meno democratico e meno tollerante rispetto al recente passato.