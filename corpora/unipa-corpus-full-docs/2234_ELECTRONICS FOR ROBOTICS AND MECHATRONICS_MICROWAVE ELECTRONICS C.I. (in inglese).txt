Il corso di MICROWAVE ELECTRONICS C.I. (in inglese) del corso di Laurea magistrale in ELECTRONICS ENGINEERING del curriculum ELECTRONICS FOR ROBOTICS AND MECHATRONICS, ha i seguenti obiettivi formativi: 
Obiettivo di questo modulo e' quello di fornire le competenze fondamentali inerenti ai metodi ed alle tecniche dell'Elettronica  dei Circuiti a Microonde. Tale competenze si fondano sulla fusione delle conoscenze gia' acquisite in altri Insegnamenti propedeutici (segnatamente, il  primo modulo di tale Corso Integrato dedicato ai dispositivi e componenti per Microonde) con le competenze tipiche  dell'Elettronica applicata ai circuiti integrati per Microonde in versione sia ibrida (HMIC) che monolitica (MMIC). A tal fine  verranno ripresi ed approfonditi temi gia' trattati anche nel corso della Laurea in Elettronica, al fine di completare le  competenze dello studente e renderle applicabili a casi progettuali piu' realistici. In particolare verranno trattati in dettaglio i  temi della caratterizzazione di guadagno e di rumore dei dispositivi per iperfrequenze, le tecniche progettuali mediante circuiti  a parametri distribuiti (Microstrisce e simili) e lo studio delle specifiche configurazioni utilizzate nel campo delle altissime  frequenze per la realizzazione di amplificatori, oscillatori e mixer impieganti dispostivi a stato solido. Nel far cio' verranno  utilizzati estensivamente, in particolare nel corso delle esercitazioni, dei software ECAD dedicati ai circuiti a microonde con  l'obiettivo di rendere il loro utilizzo familiare agli studenti (che ne potranno trarre vantaggio sia prima che successivamente al  conseguimento della laurea Magistrale di che trattasi). I principali obiettivi formativi di questo modulo didattico consistono nell'acquisizione, da parte dello studente, di nozioni,  metodologie e tecniche per lo studio e lâ€™analisi dei componenti a microonde, sia attivi che passivi. Lo studente sara' in grado  inoltre di valutarne le prestazioni mediante appropriati sistemi di misura.