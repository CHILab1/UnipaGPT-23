Il corso di MEDIAZIONE,COESIONE SOCIALE E PRATICHE DI COMUNITÀ del corso di Laurea magistrale in SERVIZIO SOCIALE, DISEGUAGLIANZE E VULNERABILITA' SOCIALE , ha i seguenti obiettivi formativi: 
Il corso vuole presentare agli studenti uno strumento di intervento sociale  complementare alla formazione degli assistenti sociali, quello dell mediazione e  delle pratiche di comunità. L'obiettivo è fornire strumenti per sostenere il difficile  processo di costruzione dei legami sociali che i soggetti compiono nelle  comunità, per rispondere al bisogno insopprimibile di esperire appartenenze  significative e "pacifiche", riflettendo sulle forme regolative delle relazioni sociali  per  comprendere la ricchezza e le potenzialità di questo dispositivo, nei      differenti frame in cui la mediazione si può applicare. Si proporrà l'esplorazione di pratiche mediative che non si configurano  esclusivamente come una tecnica per la gestione o il superamento dei conflitti,  ma come una visione specifica e competente con cui si guarda alla comunità,  alle sue reti e alla possibilità di "portare in salvo una appartenenza", attraverso  la figura di un terzo, il mediatore.