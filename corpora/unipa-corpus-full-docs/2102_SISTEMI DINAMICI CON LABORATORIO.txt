Il corso di SISTEMI DINAMICI CON LABORATORIO del corso di Laurea in MATEMATICA , ha i seguenti obiettivi formativi: 
L’obiettivo primario del corso e' quello di introdurre gli strumenti elementari per l’analisi qualitativa di un sistema dinamico  finito-dimensionale e per lo studio delle sue soluzioni nello spazio delle fasi. Tali strumenti sono i seguenti:  1) Linearizzazione attorno a un punto di equilibrio ed analisi della sua stabilita' per mappe;  2) Linearizzazione attorno a un punto di equilibrio ed analisi della sua stabilita' per sistemi continui;  3) Studio del ritratto di fase globale.  Ulteriore obiettivo e' quello di introdurre lo studente alle problematiche tipiche della modellistica matematica mediante la  formulazione e l’analisi teorica e numerica di semplici modelli fisico-matematici o bio-matematici. L’obiettivo primario del modulo e' quello di introdurre gli strumenti elementari per l’analisi qualitativa di un sistema dinamico  finito-dimensionale in sistemi dinamici piani e in Rn anche in presenza di parametri. Tali strumenti sono i seguenti: 1) Costruzione e analisi del diagramma di biforcazione in presenza di dipendenza parametrica; 2) Teorema di Poincare-Bendixon; 3) Analisi asintotica di un sistema dinamico in presenza di un piccolo parametro. Ulteriore obiettivo e' quello di approfondire le tematiche affrontate nel primo modulo mediante la formulazione e l’analisi  teorica e numerica di modelli di interesse fisico-matematico e bio-matematico.