Il corso di ASTROPHYSICS - LABORATORY (in inglese) del corso di Laurea magistrale in FISICA , ha i seguenti obiettivi formativi: 
Gli studenti del corso di Laboratorio di Astrofisica acquisiranno una conoscenza  di base sulle principali tecniche di rivelazione di radiazione elettromagnetica  usate in Astronomia delle alte energie e svilupperanno la capacita' di  comprendere e valutare le caratteristiche tecniche (area efficace, campo di  vista, risoluzione angolare, risoluzione energetica, risoluzione temporale) che  determinano il funzionamento e le prestazioni di una strumentazione utilizzata in      astronomia X. Gli studenti metteranno a confronto alcune strumentazioni  in uso  su missioni spaziali attualmente operative o in fase di sviluppo. In ultimo verra'  fatta una introduzione alle tecnologie del vuoto utilizzate in laboratorio per lo  sviluppo e calibrazione di strumentazione per astrofisica delle alte energie. Le attivita' di laboratorio sono articolate in due moduli: uno di astronomia ottica e  uno di strumentazione X. Nel corso del primo modulo gli studenti acquisiranno le competenze necessarie  per condurre un programma osservativo di astronomia ottica. Per questa  esperienza si fara' uso di un telescopio con camera CCD al piano focale di  proprietà dell'INAF-OAPA presso la Specola della sede distaccata del DiFC a  Palazzo dei Normanni. Nel secondo modulo gli studenti acquisiranno la  capacita' di utilizzare in laboratorio apparecchiature  per la caratterizzazione di  componenti ottici studiati nell'ambito di progetti di Astronomia dallo spazio.  L'esperienza  includera' la preparazione dell'apparato sperimentale,  l'acquisizione delle misure e l'analisi dei dati e sarà svolta presso il laboratorio  XACT dell'INAF-OAPA.