Il corso di STORIA DELLA METAFISICA del corso di Laurea in STUDI FILOSOFICI E STORICI del curriculum STUDI FILOSOFICI, ha i seguenti obiettivi formativi: 
L’obiettivo formativo del corso e' quello di fornire agli studenti strumenti di  lettura, analisi, interpretazione e riflessione sul pensiero metafisico, secondo  un’indagine che metta in evidenza i tratti peculiari della metafisica e delle  problematiche da esso elaborate lungo la sua storia e/o ancora in discussione  nel dibattito metafisico odierno attraverso il confronto con le posizioni di Platone  e Hegel in merito alle due nozioni fondamentali in metafisica di essere e  differenza. Il docente puntera', quindi, a stimolare la consapevolezza critica  dello studente promuovendo l’interesse verso una comprensione aperta,  rispettosa delle differenti opinioni e dei diversi punti di vista, attraverso anche  l’uso di un metodo di analisi delle questioni di tipo dialettico. In questa chiave, il  corso si adegua agli obiettivi formativi piu' generali del Corso di Laurea in Studi  filosofici e storici attivo presso il Dipartimento di Scienze umanistiche  dell’Universita' di Palermo, come anche agli obiettivi formativi del settore  disciplinare in cui la disciplina ricade (M-FIL/01). Il corso, quindi, intende essere  per lo studente il modo per approfondire la propria preparazione nell’ambito  della ricerca teoretico-metafisica; nello stesso tempo esso si propone di affinare  le metodologie di analisi storico-critica ed interpretativa dei testi filosofici dello  studente e la sua capacita' espressiva e critica, in sede espositiva ed  argomentativa. Il corso, dunque, vuole offrire una preparazione il piu' possibile  ampia sulla metafisica nel suo sviluppo storico nel fornire generali coordinate di  orientamento che possano anche valere come base per l'eventuale  approfondimento delle problematiche metafisiche in sede magistrale per chi  intenda proseguire gli studi a livello di laurea magistrale.