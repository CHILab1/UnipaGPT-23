Il corso di LINGUA INGLESE PER LA COOPERAZIONE INTERNAZIONALE E LE MIGRAZIONI del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum ECONOMIC DEVELOPMENT, COOPERATION AND MIGRATION, ha i seguenti obiettivi formativi: 
Il Corso di Lingue offre gli strumenti per l'acquisizione della consapevolezza  linguistica necessaria all’apprendimento della lingua inglese e del linguaggio  specialistico inglese di pertinenza. Il livello di conoscenza atteso per il General  English alla fine del corso e' paragonabile ai contenuti del livello B2 del  Common European Framework. Le lezioni frontali verteranno sui seguenti argomenti: caratteristiche generali  della lingua inglese, il suo ruolo di lingua franca nella comunità scientifica,  l'influenza della lingua inglese nelle altre lingue con particolare riferimento alla  lingua italiana. I linguaggi specialistici e il migration discourse. Si presuppone      che alla fine del corso lo studente sara' in grado di riconoscere i principali  aspetti fonetici, grammaticali e lessicali del British English; di conoscere le  ragioni e le conseguenze della diffusione dell’Inglese nel mondo, le  caratteristiche dell'inglese quale lingua franca nella comunità scientifica; le  differenze tra le due principali varietà: British and American English, le nuove ed  emergenti varietà dell’inglese contemporaneo in ambito europeo; la formazione  delle parole in lingua inglese: affixation, clipping, blending etc.; la differenza tra  lingua generale e lingua specialistica. Durante il corso saranno inoltre  approfonditi alcuni temi relativi al fenomeno migratorio e al movimento dei diritti  civili mantenendo il focus sul discorso specialistico della migrazione e dei diritti  umani. Gli studenti frequentanti saranno invitati a lavorare in gruppo o  singolarmente sugli argomenti trattati a lezione e ad esercitarsi nella  discussione in classe, nel prendere appunti e nello scrivere un breve saggio  secondo le principali tecniche di scrittura  in lingua inglese (abstract,  introduzione, tre brevi paragrafi, conclusione).   Infine, le esercitazioni, il laboratorio tenuti con un lettore di madre lingua del  Centro linguistico (CLA) mireranno a far apprendere, secondo il livello B2, le  quattro abilita' linguistiche necessarie a un uso comunicativo della lingua  inglese: writing, reading, speaking, listening in General English.