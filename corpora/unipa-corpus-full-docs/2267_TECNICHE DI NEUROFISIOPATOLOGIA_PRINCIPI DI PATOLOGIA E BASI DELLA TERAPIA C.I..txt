Il corso di PRINCIPI DI PATOLOGIA E BASI DELLA TERAPIA C.I. del corso di Laurea in TECNICHE DI NEUROFISIOPATOLOGIA del curriculum TECNICHE DI NEUROFISIOPATOLOGIA, ha i seguenti obiettivi formativi: 
Acquisizione delle conoscenze in materia di Farmacologia e di competenze nella farmacologia generale e nell’impiego di  Farmaci. In particolare, gli studenti acquisiranno la conoscenza delle diverse classi dei farmaci, dei tossici e delle sostanze d'abuso, i  loro principali meccanismi di azione, gli impieghi terapeutici, gli effetti collaterali e la tossicità; acquisizione della conoscenza  dei meccanismi molecolari e biochimici che stanno alla base dell’effetto del farmaco; acquisizione di una adeguata  conoscenza sistematica delle malattie più rilevanti del sistema nervoso centrale, periferico e muscolare. Il modulo "Patologia generale" del corso integrato "Principi di patologia e basi della terapia" ha come obiettivo la  comprensione dei processi molecolari che stanno alla base della malattia.  Più nel dettaglio, si trasmetteranno le conoscenza  utili alla comprensione del come e del perchè avvenga il turbamento della stato di salute e si sviluppi la malattia, sia da un  punto di vista molecolare che cellulare. Dopo aver fatto un approfondimento sui meccanismi e gli attori coinvolti  nell'instaurarsi della malattia, si utilizzeranno alcuni modelli di patologie per fornire esempi concreti sui processi fisiopatologici  alla base dello sviluppo della malattia. Inoltre, verrà introdotto il concetto di prevenzione delle malattie. Un altro obiettivo  fondamentale sarà quello di trasmettere agli studenti l'importanza dell'acquisizione di prove scientifiche concrete e certe,  ottenute da uno studio attento e approfondito della letteratura. Lo studente sarà in grado di comprendere il ruolo e i  meccanismi attraverso cui le perturbazioni delle funzioni integrate dell'organismo determinano la genesi e il mantenimento dei  fenomeni patologici, modificando l'equilibrio biochimico, molecolare e strutturale che fisiologicamente coordina le funzioni dei  vari organi e apparati. Ciò rappresenta il presupposto fondamentale per il razionale esercizio di qualsiasi attività connessa  direttamente o indirettamente alla tutela della salute individuale e della popolazione.