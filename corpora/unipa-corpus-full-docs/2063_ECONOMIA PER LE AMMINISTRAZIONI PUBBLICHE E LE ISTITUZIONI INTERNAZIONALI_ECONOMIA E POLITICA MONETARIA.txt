Il corso di ECONOMIA E POLITICA MONETARIA del corso di Laurea magistrale in SCIENZE ECONOMICHE E FINANZIARIE del curriculum ECONOMIA PER LE AMMINISTRAZIONI PUBBLICHE E LE ISTITUZIONI INTERNAZIONALI, ha i seguenti obiettivi formativi: 
Il corso è pensato per offrire agli studenti conoscenze avanzate sull’assetto  operativo delle banche centrali moderne e sui cambiamenti che hanno  interessato la condotta della politica monetaria a seguito della crisi finanziaria  globale, lo scenario dello Zero Lower Bound (ZLB) e la recente crisi pandemica  da Covid-19. Gli strumenti non convenzionali di politica monetaria, il loro effetti  ed i relativi canali di trasmissione sono oggetto di studio con un particolare  sguardo alle esperienze della  BCE e della Federal Reserve (FED). Il corso  intende anche informare gli studenti sulle nuove sfide che le banche centrali  saranno chiamate ad affrontare nel prossimo futuro a seguito della progressiva  digitalizzazione del sistema economico nonché dei cambiamenti climatici in atto.  Inoltre il corso si occupa di trattare analiticamente (attraverso l'ausilio di  apposite esercitazioni) problemi legati alla gestione operativa della politica  monetaria, alla scelta tra l'uso di regole o discrezionalità da parte del banchiere  centrale, al comportamento delle banche ordinarie nella determinazione dei  tassi bancari nonché delle problematiche legate alla determinazione e stima  della funzione di domanda di moneta.