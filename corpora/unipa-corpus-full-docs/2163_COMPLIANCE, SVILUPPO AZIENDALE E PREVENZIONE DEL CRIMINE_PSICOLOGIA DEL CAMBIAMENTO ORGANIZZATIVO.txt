Il corso di PSICOLOGIA DEL CAMBIAMENTO ORGANIZZATIVO del corso di Laurea magistrale in SCIENZE DELLE AMMINISTRAZIONI E DELLE ORGANIZZAZIONI COMPLESSE del curriculum COMPLIANCE, SVILUPPO AZIENDALE E PREVENZIONE DEL CRIMINE, ha i seguenti obiettivi formativi: 
Il principale contributo che la dimensione psicologica puo' dare allo sviluppo e  implementazione di un modello integrato di compliance aziendale e'  rappresentato dall’iscrivere i cambiamenti organizzativi proposti nel DNA  dell’azienda, e cio' al fine di assicurare la sostenibilita' - nel medio e lungo  periodo - delle nuove procedure aziendali di compliance. Lo sforzo maggiore e' rappresentato dal far comprendere al management  aziendale che le problematiche con le quali l’azienda si sta confrontando (ad  esempio, l’interdittiva prefettizia)  non rappresentano il problema da aggredire,  ma solo il sintomo della presenza in azienda di modelli organizzativi e  psicosociali disfunzionali rispetto a un modello (culturale) integrato di  compliance aziendale. L’azienda deve quindi comprendere che l’interdittiva  prefettizia e' solo uno dei tanti modi con i quali tale disfunzione puo'  manifestarsi. Agire sul sintomo non solo e' inefficace ma rischia di essere  controproducente, poiche' puo' aggravarlo oltre che ritardare la maturazione di  una piena consapevolezza in merito all’importanza di adottare un modello di  “compliance aziendale integrata”. Una particolare attenzione verra' destinata all’analisi della cultura organizzativa.  Rendere esplicita la cultura organizzativa aziendale - che per sua natura e'  latente e indiscussa - consente al management di riflettere su di essa e sulla  sua capacita' di continuare ad assicurare il successo aziendale. Sara' quindi il  management aziendale stesso a mettere in crisi alcuni (non certamente tutti) dei  nuclei culturali che contraddistinguono il proprio DNA, creando quindi le  condizioni per una sostenibile implementazione dei modelli organizzativi  proposti dal modello di compliance integrata. Non portare a termine questo  passaggio potrebbe far correre il serio rischio che le attivita' di ridefinizione o  reingegnerizzazione dei modelli organizzativi di compliance aziendale vengano  interpretate come il precipitato operativo dell’esigenza di rispondere alla  richiesta di una mera ottemperanza a norme e regole violentemente imposte  dall’esterno e per nulla integrate con i modelli culturali aziendali. L’effetto  sarebbe generare un cambiamento “di facciata”, unicamente finalizzato a  dimostrare a terzi di aver fatto bene i propri compiti, e cio' nella speranza di  ottenere la “promozione”. Nell’immaginario del management aziendale,  finalmente ottenuta la promozione, tutto potrebbe tornare a funzionare in buona  parte come prima. I modelli organizzativi di compliance aziendale verrebbero  progressivamente derubricati come un noioso - seppur necessario -  adempimento burocratico e quindi sviliti della loro portata culturale. Il corso quindi mira a fornire agli studenti le conoscenze e la comprensione nel  campo delle tecniche e degli strumenti per il disegno, l’implementazione e la  valutazione dei programmi di cambiamento organizzativo.  Si precisa che non potra' essere insegnato l'uso di alcun strumento e tecnica  conoscitiva e di intervento riservati alla professione di psicologo, in quanto  l'esercizio di tali strumenti e' tutelata dalla legge che istituisce la figura  professionale dello psicologo. Gli studenti impareranno anche i principi fondamentali che caratterizzano  l'analisi e la comprensione del comportamento organizzativo. Saranno enfatizzate durante il corso sia le attivita' di ricerca che di analisi di casi  del mondo reale. Verra' infine adottato l’approccio Community-Based Learning (CBL).