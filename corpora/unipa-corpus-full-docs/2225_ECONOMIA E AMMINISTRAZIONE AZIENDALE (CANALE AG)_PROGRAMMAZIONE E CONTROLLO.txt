Il corso di PROGRAMMAZIONE E CONTROLLO del corso di Laurea in ECONOMIA E AMMINISTRAZIONE AZIENDALE del curriculum ECONOMIA E AMMINISTRAZIONE AZIENDALE (CANALE AG), ha i seguenti obiettivi formativi: 
Il corso intende illustrare i principi fondamentali e gli strumenti del controllo di gestione e le basi del budget annuale e pluriennale. In particolare, dopo aver esaminato le diverse forme del sistema di controllo direzionale e le principali dimensioni del controllo di gestione, verranno approfondite le varie tipologie, caratteristiche, finalità e modalità di redazione dei budget settoriali e del budget globale e analisi dei costi. Specifica attenzione sarà dedicata all'attuale evoluzione dei sistemi di controllo e di reporting e alla loro integrazione con la pianificazione strategica. In tal senso, il corso comprenderà anche l’analisi del Piano strategico, nonché dei vari strumenti di pianificazione strategica quali l'outsourcing, il business process rengineering e le reti d'impresa. Il fine è quello di consentire agli studenti di sviluppare abilità nell’uso degli strumenti di controllo di gestione preparandoli ad affrontare le problematiche relative a tale tematica in contesti aziendali multisettoriali