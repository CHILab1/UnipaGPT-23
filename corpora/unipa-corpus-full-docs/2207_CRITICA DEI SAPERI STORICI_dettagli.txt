Anno Accademico 2023/2024
Laurea magistrale in SCIENZE FILOSOFICHE E STORICHE
Curriculum: CRITICA DEI SAPERI STORICI
Per maggiori informazioni vai su http://www.unipa.it/struttura.html?id=1630
---------
Classe di Laurea magistrale in Scienze filosofiche (LM-78)
Durata 2 anni
Sede PALERMO
Accesso libero
Dipartimento di Scienze Umanistiche
Codice corso 2207
---------
Obiettivi Formativi
Obiettivi specifici:
La Laurea magistrale in Scienze filosofiche e storiche intende fornire allo studente una approfondita preparazione nel campo degli studi: storico-filosofici, teoretici, logico-epistemologici e linguistici, gnoseologici, filosofico-scientifici, etico-politici, estetici, storici e storiografici.
Sulla base delle conoscenze e delle competenze acquisite nel I ciclo di studi, lo studente dovrà mostrare di possedere una conoscenza avanzata delle principali metodologie di analisi dei testi filosofici, con riferimento ai concetti fondamentali, alle forme dell'argomentazione, ai linguaggi particolari, nonché alle teorie e ai modelli interpretativi in uso nei diversi ambiti, generali e settoriali, della filosofia.
Nell'ambito degli insegnamenti storici lo studente dovrà mostrare di possedere una conoscenza avanzata delle fonti, dei metodi, dei dibattiti storiografici a livello specialistico con particolare attenzione alle direzioni più innovative e aggiornate delle diverse discipline
Su queste basi lo studente acquisirà la capacità di impostare un progetto di ricerca originale, muovendosi su un piano interdisciplinare e mostrando capacità di formulare giudizi autonomi su temi inerenti il dibattito filosofico e storiografico trattati come aspetti salienti nel dibattito culturale contemporaneo.
Allo scopo di assicurare allo studente anche una specializzazione delle conoscenze e delle competenze in relazione ai diversi ambiti della filosofia, adeguata a livelli più alti di professionalità, il percorso formativo della laurea magistrale prevede la possibilità di una scelta, nell'ambito filosofico tra i settori di Filosofia Teoretica, Filosofia del Linguaggio, Logica e Filosofia della Scienza, Filosofia Morale, Estetica, Storia della Filosofia, Storia della Filosofia Antica e Storia della Filosofia Medievale, in modo da consentire un coerente ed armonico approfondimento delle scienze filosofiche in connessione con i propri specifici interessi.
Nell'ambito dei saperi storici lo studente avrà la possibilità di coprire un ampio arco cronologico che va dalla Grecia antica all'età contemporanea, passando per aree tematiche specifiche quali gli studi bizantini e potrà inoltre scegliere insegnamenti relativi alle teorie politiche.
I laureati che avranno crediti in numero sufficiente in opportuni gruppi di settori potranno, come previsto dalla legislazione vigente, partecipare alle prove di ammissione per i percorsi di formazione per l'insegnamento secondario.
---------
Sbocchi Occupazionali
Profilo:
Specialista delle relazioni pubbliche, dell'immagine e professioni assimilate 
Funzioni:
Promuove le relazioni pubbliche e dell'immagine di unimpresa o di un'organizzazione, scrivendo testi, selezionando e diffondendo materiale pubblicistico, organizzando e sponsorizzando eventi di particolare importanza e visibilità, attività benefiche a favore della popolazione e attività similari non direttamente collegate alla promozione pubblicitaria.
Competenze:
- abilità logico-argomentative;
- capacità di analisi e soluzione di problemi;
- conoscenza dei presupposti logico-epistemologici della comunicazione in tutti i suoi aspetti;
- capacità di trasmettere cognizioni elementari e complesse in modo corrispondente ai contenuti e funzionale alle esigenze del circuito di comunicazione prescelto;
- Capacità di negoziare e lavorare in gruppo.
Sbocchi:
Uffici stampa, associazioni culturali, organizzazioni no profit, associazioni rappresentative di interessi; società di consulenza.
Profilo:
Storico
Funzioni:
Svolge attività di ricerca e di didattica in ambito storico. Studia, descrive e interpreta gli eventi del passato utilizzando fonti di varia natura, ricostruendo la storia di popoli e nazioni, le relazioni diplomatiche, economiche e politiche tra gli Stati.
Competenze:
- capacità di interpretazione critica dei problemi;
- abilità logico-argomentative;
- capacità di applicare le tecniche di indagine e le attitudini di ricerca acquisite per affrontare problematiche peculiari delle discipline storiche o ad esse collegabili;
- capacità di analizzare e riflettere criticamente in relazione al dibattito storico e, più in generale, al dibattito pubblico contemporaneo;
- capacità di aggiornare le proprie conoscenze con lo studio critico di testi e fonti diverse;
- capacità di lavoro intellettuale continuativo, aperto a nuove esigenze di comprensione e di approfondimento.
Sbocchi:
Centri di ricerca; associazioni culturali e organizzazioni no-profit; redazioni di programmi di approfondimento storico per fini divulgativi e di public history.
Profilo:
Specialista in scienza politica
Funzioni:
Studia descrive e interpreta lorigine, lo sviluppo, il funzionamento e le logiche dei sistemi e delle ideologie politiche, le relazioni diplomatiche, economiche e politiche fra gli Stati, i modi di costruzione delle decisioni politiche, le loro interrelazioni con lopinione pubblica, lattività dei governi e dei partiti, le ragioni e le conseguenze dei risultati elettorali.
Competenze:
- abilità logico-argomentative;
- conoscenza avanzata delle principali metodologie di analisi storico-critica delle questioni politiche e sociali;
- capacità di interpretazione critica delle questioni fondamentali della filosofia politica e morale;
- capacità di organizzare le proprie idee in uno stile scientifico adeguato ai diversi contesti e ai diversi interlocutori;
- capacità di aggiornare le proprie conoscenze con lo studio critico di testi e fonti diverse;
- capacità di lavoro intellettuale continuativo, aperto a nuove esigenze di comprensione e di approfondimento.
Sbocchi:
Centri di ricerca, associazioni culturali e organizzazioni no-profit; associazioni rappresentative di interessi; società di consulenza.
Profilo:
Filosofo
Funzioni:
Svolge attività didattica e di ricerca nei diversi ambiti delle scienze filosofiche; attività di counseling filosofico e attività di consulenza nei campi della comunicazione, della bioetica e di etica pubblica.
Competenze:
Competenze associate alla funzione:
- abilità logico-argomentative;
- conoscenza avanzata delle principali metodologie di analisi storico-critica dei concetti filosofici;
- capacità di interpretazione critica dei problemi di natura epistemologico-linguistica, ermeneutica ed estetica e delle questioni fondamentali della filosofia politica e morale;
- capacità di organizzare le proprie idee in uno stile adeguato ai diversi contesti e ai diversi interlocutori;
- capacità di aggiornare le proprie conoscenze con lo studio critico di testi e fonti diverse;
- capacità di lavoro intellettuale continuativo, aperto a nuove esigenze di comprensione e di approfondimento.
Sbocchi:
Centri di ricerca; enti pubblici e privati che si avvalgano di servizi di counseling filosofico e/o di consulenza nell'ambito della comunicazione, di bioetica e di etica pubblica.
Profilo:
Redattore di testi per la pubblicità 
Funzioni:
Redige testi informativi e pubblicitari di beni e servizi da diffondere a mezzo stampa, radiotelevisione e altri mezzi di comunicazione mediatica.
Competenze:
- abilità logico-argomentative;
- capacità di analisi e soluzione di problemi;
conoscenza dei presupposti logico-epistemologici della comunicazione in tutti i suoi aspetti;
-capacità di produzione di testi, sia nella forma scritta sia orale, nel rispetto dei vincoli semiotici e pragmatici;
- capacità di organizzazione originale sia nel lavoro personale sia in quello di gruppo.
Sbocchi:
Agenzie pubblicitarie e di comunicazione pubblica e istituzionale.
Profilo:
Redattore di testi tecnici
Funzioni:
Redige articoli, testi tecnici, manuali destinati all'utilizzatore finale di un prodotto o servizio.
Competenze:
- abilità logico-argomentative
- capacità di analisi e soluzione di problemi
- capacità di produzione di testi, sia nella forma scritta che orale, nel rispetto dei vincoli semiotici e pragmatici;
- capacità di organizzazione originale sia nel lavoro personale sia in quello di gruppo.
Sbocchi:
Associazioni e aziende di scrittura tecnica; Aziende produttrici di beni e servizi.
Profilo:
Revisore di testi
Funzioni:
Revisione dell'editing (impaginazione, ortografia, ecc.), dei contenuti e della coerenza di progetti editoriali, revisione critica di testi scritti da pubblicare, audiovisivi e multimediali.
Competenze:
- abilità logico-argomentative;
- capacità di analisi e soluzione di problemi;
- capacità di produzione di testi, sia nella forma scritta che orale, nel rispetto dei vincoli semiotici e pragmatici;
- capacità di organizzazione originale sia nel lavoro personale sia in quello di gruppo.
Sbocchi:
Ambito della libera professione; redazioni di riviste; case editrici.
Profilo:
Specialista in risorse umane
Funzioni:
Svolge servizi di supporto individuale alla carriera: analisi del percorso professionale; identificazione delle caratteristiche professionali; progettazione del futuro professionale; analisi del mercato del lavoro.
Competenze:
- abilità logico-argomentative;
- capacità di analisi e soluzione di problemi;
- capacità di elaborare e organizzare le proprie idee in uno stile adeguato ai diversi contesti, ai diversi interlocutori e ai mezzi utilizzati;
- capacità di organizzazione originale sia nel lavoro personale sia in quello di gruppo.
Sbocchi:
Ambito della libera professione; società di consulenza; uffici del personale e di gestione delle risorse umane di enti e istituzioni.
---------
Caratteristiche della Prova Finale
La prova finale consiste nella discussione di un articolato lavoro scritto su un tema concordato con un docente del corso di laurea magistrale.
Il candidato dovrà dimostrare di saper affrontare in modo specialistico e originale i problemi filosofici e storici connessi all'indirizzo di studio prescelto, in coerenza con gli obiettivi formativi del curriculum e dello stesso corso di studio.
Alla prova finale sono riconosciuti 24 crediti.
---------
