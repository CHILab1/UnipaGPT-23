Il corso di ESTETICA del corso di Laurea in STUDI FILOSOFICI E STORICI del curriculum STUDI STORICI, ha i seguenti obiettivi formativi: 
Il corso mira a permettere agli studenti di acquisire competenze e conoscenze  critiche sull'estetica e sulla sua storia; obiettivo del corso è condurre lo studente  a imparare a confrontarsi con i testi oggetto del corso, inserendoli nel contesto  storico e di storia del pensiero. Muovendo dalla specifica angolatura della  domanda sull'esperienza estetica si svilupperà un concreto dialogo ermeneutico  con le opere esaminate, sulla base dell’assunto dell’utilità di intrecciare filosofia  e storia della filosofia e tenendo presente il dialogo con le discipline  complementari. Nelle lezioni frontali e nei momenti di dibattito si proverà a leggere  effettivamente i testi, misurandosi con la loro articolazione concettuale e  appropriandosi del loro lessico, senza limitarsi alla costruzione di una mera  schematizzazione.