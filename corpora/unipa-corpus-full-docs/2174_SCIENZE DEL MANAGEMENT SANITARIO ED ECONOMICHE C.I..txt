Il corso di SCIENZE DEL MANAGEMENT SANITARIO ED ECONOMICHE C.I. del corso di Laurea magistrale in SCIENZE RIABILITATIVE DELLE PROFESSIONI SANITARIE , ha i seguenti obiettivi formativi: 
Conoscere, interpretare e applicare: lo statuto dei lavoratori, l’organizzazione della professione nel sistema pubblico e privato,  le modalità di approfondimento e dell'evoluzione della professione, le modalità di approfondimento della formazione  professionale post- base, i metodi di valorizzazione delle professionalità nell’organizzazione del lavoro, i modelli organizzativi  delle U.O. delle professioni sanitarie e le loro caratteristiche essenziali. Conoscere i processi economici nella sanità, il sistema delle Aziende sanitarie in Italia, in Europa e altri Stati, l’organizzazione  dell’Azienda Sanitaria e dell’assistenza nel territorio, le misurazioni economiche, l’organizzazione e il controllo, la valutazione  delle performance nelle aziende sanitarie, la progettazione organizzativa, la qualità e sicurezza del paziente, la valorizzazione  e gestione del personale, il management e la leadership Il corso mira a fornire agli studenti i concetti fondamentali relativi alla progettazione, implementazione e utilizzo di sistemi di  programmazione strategica e controllo di gestione nelle aziende sanitarie. A tal fine, il corso è orientato all’apprendimento e  all’adozione di una prospettiva sistemica per progettare idonei sistemi di governo e valutazione della performance in grado di  supportare i meccanismi decisionali delle aziende sanitarie a vario livello (politico, strategico, operativo). Tale supporto si  fonda sulla comprensione ed esplorazione delle relazioni e del coordinamento tra le diverse discipline sottostanti al  funzionamento dei sistemi di programmazione e controllo (es., contabilità, pianificazione, strategia, reporting, analisi di  processo) sulla base delle specifiche caratteristiche strategico-organizzative delle aziende sanitarie.