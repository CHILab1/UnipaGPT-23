Il corso di ANATOMIA E FISIOLOGIA UMANA C.I. del corso di Laurea in TECNICHE DI NEUROFISIOPATOLOGIA del curriculum TECNICHE DI NEUROFISIOPATOLOGIA, ha i seguenti obiettivi formativi: 
Il corso si prefigge i seguenti obiettivi formativi:  acquisizione di conoscenze circa le principali caratteristiche del corpo umano;  comprensione e la capacità d'impiego del linguaggio proprio di questa disciplina; utilizzo delle conoscenze acquisite al fine dello studio dei diversi organi ed apparati, con particolare riferimento allo studio  anatomico del sistema nervos centrale e periferico.  A termine del corso inoltre, lo studente dovrà avere acquisito la capacita di valutare le implicazioni e i risultati di studi volti a  chiarire il funzionamento di organi ed apparati. e di illustrare i concetti propri della Anatomia Umana. Dovra' anche conoscere  le principali caratteristiche morfofunzionali degli apparati del corpo umano, con particolare riguardo agli aspetti strutturali del  sistema nervoso. Conoscenze relative alla bioarchitettura dell'ecosistema cellulare, alla organizzazione dei quattro tessuti principali;  conoscenza dei principali apparati del corpo umano con particolare attenzione al sistema nervoso. Gli obiettivi formativi del corso dovranno fornire allo studente le conoscenze generali indispensabili dei meccanismi fisico- chimici e delle basi molecolari dei processi fisiologici cellulari fondamentali quali la polarizzazione elettrica della membrana, la  genesi del potenziale d’azione (eccitabilità), la comunicazione fra cellule a mezzo di sinapsi, la contrazione muscolare, la  trasduzione di stimoli fisiologici in segnali elettrici da parte di cellule recettoriali dei sistemi sensoriali. Saranno presentate allo studente le caratteristiche morfo-funzionali del sangue; le basi fisiche della circolazione e della  respirazione come premessa alla conoscenza della fisiologia degli apparati cardio-circolatorio, respiratorio ed escretore;  nonché i meccanismi di regolazione nervosa ed umorale di detti apparati e il loro coordinamento nell’esecuzione di compiti  specifici quali: l’omeostasi del mezzo interno, dell’osmolarità e del volume del liquido extracellulare, dell’equilibrio acido-base; la regolazione  della gittata cardiaca e della pressione arteriosa; l’esecuzione dell’esercizio muscolare. Inoltre, lo studente dovrà conoscere  le funzioni del sistema nervoso, da quelle motorie e percettive a quelle cognitive, con particolare attenzione alla fisiologia  neuromuscolare. Infine, la fisiologia dell’apparato endocrino e digerente.