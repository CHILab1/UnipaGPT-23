Il corso di STORIA E METODI DI ANALISI DELL'ARCHITETTURA del corso di Laurea magistrale in STORIA DELL'ARTE , ha i seguenti obiettivi formativi: 
Obiettivo del corso e' quello di fornire agli allievi conoscenze di base della  disciplina e i criteri di lettura adeguati per la comprensione e per  l’interpretazione della storia dell’architettura in Italia nell’ arco cronologico che va  dal XV al XVIII secolo. La reinterpretazione filologica e la reinvenzione del  codice classico chiude il ciclo dei “rinascimenti”, che avevano attraversato il  lungo medioevo, e nello stesso tempo pone le premesse per una secolare  applicazione e osservanza di un linguaggio, ma il periodo non e' privo di dibattiti,  contestazioni, eresie. Lo studio delle avanguardie va infatti affiancato alla  consapevolezza dell’esistenza di tradizioni, consuetudini e specifiche realta'  locali. Il corso prevede pertanto di offrire elementi di base per l’interpretazione  dell’architettura storica italiana nel lungo arco cronologico studiato. Alla fine del  corso, pertanto, lo studente dovra' essere in grado di acquisire capacita' di  orientamento e di giudizio dei fenomeni e degli avvenimenti studiati, alla luce di  un necessario confronto tra le diverse realta' regionali da osservare e  interpretare attraverso un punto di vista attuale, ma capace di calarsi nel  contesto e nelle dinamiche del tempo in cui le architetture sono state progettate  e realizzate. Gli studenti lavoratori o disabili potranno stabilire con il docente un programma  didattico alternativo