Il corso di GEOLOGIA APPLICATA del corso di Laurea in INGEGNERIA CIVILE , ha i seguenti obiettivi formativi: 
Questo corso fornisce una panoramica sintetica delle problematiche geologiche  e della loro applicazione nel campo dell'ingegneria civile. Nelle lezioni frontali gli  studenti impareranno a classificare e riconoscere le rocce e a ricostruirne la loro  genesi. Inoltre, gli studenti impareranno in quale modo le interazioni tra litologia,  tettonica ed agenti climatici, condizionano i processi geologici e geomorfologici.  Lo scopo complessivo è quello di fornire le conoscenze teoriche e le  metodologie necessarie per l’interpretazione del contesto geologico e per la  valutazione critica dei risultati degli studi geologici e delle indagini geognostiche.