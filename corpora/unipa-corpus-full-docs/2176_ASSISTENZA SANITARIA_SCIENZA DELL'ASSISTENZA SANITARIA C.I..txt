Il corso di SCIENZA DELL'ASSISTENZA SANITARIA C.I. del corso di Laurea in ASSISTENZA SANITARIA del curriculum ASSISTENZA SANITARIA, ha i seguenti obiettivi formativi: 
Conoscenza dei principi fondamentali dell'assistenza infermieristica ai fini dell'assistenza sanitaria dell'individuo e del paziente nell'ambito delle principali patologie che interessano la collettivita'. Conoscenza delle principali tecniche di pertinenza infermieristica per consentire l'acquisizione dei concetti di rischio individuale e comunitario; conoscenze e abilita' riguardanti metodi e strumenti operativi di carattere individuale e collettivo per realizzare interventi di prevenzione, di promozione e di educazione alla salute. Il Modulo si propone in primo luogo di fornire  agli studenti la capacita' di utilizzare proficuamente il linguaggio proprio della  disciplina, quindi di acquisire la conoscenza dei concetti fondamentali di farmacocinetica e farmacodinamica, necessari per la  comprensione dell'attivita' terapeutica, degli effetti collaterali e tossici dei farmaci con particolare attenzione alle categorie   che saranno analizzate nel corso delle lezioni. Al termine del Corso, gli studenti dovranno dimostrare di essere capaci di applicare le conoscenze acquisite al fine di  partecipare e collaborare attivamente alla realizzazione di programmi di prevenzione, promozione ed educazione alla salute  rivolti all'individuo ed alla societa. Ulteriore obiettivo del Modulo e' migliorare la capacita' degli studenti di relazionarsi con il Medico e di  comunicare con  chiarezza al Paziente ed ai Familiari lo scopo della terapia farmacologica in atto e la sua corretta applicazione. Gli studenti dovranno anche acquisire la capacita' di esprimere giudizi sulla base dell'interpretazione autonoma di dati  derivanti da osservazioni, ricerche e studi in ambito farmacologico con particolare attenzione alla riflessione sulle ricadute  sociali ed etiche inerenti la loro professione. A completamento della loro formazione, gli studenti dovranno dimostrare di avere acquisito la capacita' di completare e  proseguire il proprio aggiornamento professionale tramite la consultazione autonoma di pubblicazioni scientifiche, la  partecipazione consapevole a corsi avanzati o seminari su argomenti inerenti la Farmacologia. Trasmettere allo studente le nozioni di base sulle principali patologie di interesse internistico in modo da consentirgli di  assistere il paziente affetto da diabete, ipertensione, patologia respiratoria cronica, cardiopatie, nefropatie.