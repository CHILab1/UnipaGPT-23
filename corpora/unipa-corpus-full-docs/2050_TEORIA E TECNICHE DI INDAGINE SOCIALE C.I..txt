Il corso di TEORIA E TECNICHE DI INDAGINE SOCIALE C.I. del corso di Laurea magistrale in PSICOLOGIA SOCIALE, DEL LAVORO E DELLE ORGANIZZAZIONI , ha i seguenti obiettivi formativi: 
Sviluppare la conoscenza e comprensione della logica della ricerca scientifica, nonché le competenze applicative sufficienti  per condurre in proprio semplici rilevazioni di dati e disegni di ricerca, analizzarli e interpretare correttamente le informazioni  raccolte, tali da prendere decisioni corrette e consentire la trasmissione conoscenze acquisite. L'insegnamento  mira a consolidare alcune conoscenze di base relative all'analisi dei dati nella ricerca sociale, acquisite nel  triennio,  attraverso la rilettura in chiave critica e l'impiego  del metodo e degli strumenti statistici nelle ricerche empiriche di  ambito psico-sociale. Durante i laboratori è previsto l'utilizzo del software R per l'analisi e l'elaborazione dei dati .