Il corso di TIROCINIO FORMATIVO E DI ORIENTAMENTO - II ANNO del corso di Laurea in SERVIZIO SOCIALE del curriculum SERVIZIO SOCIALE (SEDE PALERMO), ha i seguenti obiettivi formativi: 
L’attività di tirocinio professionale si configura come elemento costitutivo e  qualificante della formazione di base degli assistenti sociali. Essa è  parte   integrante del  processo formativo,  assume  una  rilevanza  peculiare e  pone in  essere un percorso teorico – pratico guidato che si realizza  grazie ad   un'azione  sinergica e strutturata   tra  gli  attori  del  processo   e che mira ad  integrare le conoscenze teoriche con l’acquisizione di esperienze professionali. Rappresenta un’esperienza di apprendimento guidato nella realtà dei servizi che  consente allo studente l’acquisizione di conoscenze, l’osservazione e la  sperimentazione del ruolo e dell’agire professionale, nelle sue diverse  dimensioni.  L’esperienza di tirocinio, poiché svolta e guidata in un contesto lavorativo,   rappresenta   oltre che un primo contatto con la realtà dei servizi,  una modalità  privilegiata e insostituibile per il raggiungimento dei specifici obiettivi formativi      riguardanti i principi e valori specifici della professione; le conoscenze teorico- metodologiche; le competenze operativo-professionali. Nello specifico sono stati individuati i seguenti  obiettivi generali:  •Acquisire la capacità di operare in una organizzazione di servizio sociale  secondo i vincoli e opportunità derivanti dalle leggi istitutive •Conoscere i bisogni dell’utenza e delle risorse del territorio di riferimento •Acquisire competenze nell’uso degli strumenti professionali •Sperimentare la relazione individuale nel rapporto con l’utenza •Condurre interventi nell’ambito delle fasi del processo d’aiuto finalizzati  all’acquisizione della metodologia professionale Successivamente all’inserimento nella rete dei servizi pubblici e privati  convenzionati, verranno declinati; in accordo con i supervisori,  gli obiettivi  specifici caratterizzanti l’area d’intervento sociale.