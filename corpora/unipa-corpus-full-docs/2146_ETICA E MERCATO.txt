Il corso di ETICA E MERCATO del corso di Laurea in CONSULENTE GIURIDICO D'IMPRESA , ha i seguenti obiettivi formativi: 
Il corso si propone di introdurre le studentesse e gli studenti alle dimensioni  etiche delle attività economiche e finanziarie e alle teorie etiche concorrenti in  relazione a tali attività, in particolare nel contesto dei sistemi capitalisti  contemporanei.  Il corso promuove la riflessione etica in campo economico e  mira a sviluppare e affinare le capacità di analizzare e argomentare le decisioni  economiche in termini etici. A tal fine saranno analizzate: la definizione di etica,  di mercato, i modelli e i sistemi economici, i principali approcci etici applicabili al  mercato, il capitalismo di mercato e le principali alternative, i conflitti etici  generati dal mercato, la relazione tra mercato e diritto, mercato e potere.  Saranno esaminate questioni teoriche e pratiche ricorrenti durante la vita  professionale, tra cui etica della negoziazione, privacy, conflitti di interesse,  etica ambientale, codici deontologici, teoria e pratica del diritto  antidiscriminatorio.