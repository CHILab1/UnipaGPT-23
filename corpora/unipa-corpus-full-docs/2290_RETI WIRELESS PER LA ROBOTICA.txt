Il corso di RETI WIRELESS PER LA ROBOTICA del corso di Laurea in INGEGNERIA ROBOTICA , ha i seguenti obiettivi formativi: 
Il corso si propone di fornire un’introduzione ai sistemi wireless per applicazioni  della robotica basata sulla presentazione dei principali fattori caratterizzanti  (propagazione radio, interferenza e mobilita, cooperazione) e sui criteri di  progetto di protocolli e servizi, con riferimento ad esempi specifici di tecnologie  in frequenze libere e licenziate.   Un primo obiettivo formativo prevede l’analisi e la comprensione dei fenomeni di  propagazione, al fine di tradurre questi fenomeni in requisiti di progetto. Un  secondo obiettivo formativo, tramite uno studio dettagliato di una specifica  piattaforma di riferimento (la rete LTE/5G) e' mettere lo studente nelle condizioni  di comprendere i principi alla base del progetto di un sistema cellulare, con  capacità di elaborazione alla periferia della rete, per applicazioni a bassa  latenza.  Un terzo obiettivo formativo e, infine, rendere lo studente capace di valutare, a  livello di sistema, interazioni tra protocolli, applicazioni e strato fisico, al fine di  progettare nuovi protocolli o adattare i protocolli esistenti a nuovi scenari  applicativi.