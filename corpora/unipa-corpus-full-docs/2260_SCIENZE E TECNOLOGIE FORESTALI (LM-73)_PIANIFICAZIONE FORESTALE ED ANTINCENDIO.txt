Il corso di PIANIFICAZIONE FORESTALE ED ANTINCENDIO del corso di Laurea magistrale in SCIENZE E TECNOLOGIE AGROINGEGNERISTICHE E FORESTALI del curriculum SCIENZE E TECNOLOGIE FORESTALI (LM-73), ha i seguenti obiettivi formativi: 
Il corso si pone l’obiettivo di fornire agli studenti le conoscenze fondamentali per  pianificare le attività forestali che si svolgono all'interno di aree protette e di  fornire gli strumenti adeguati affinché lo studente sia in grado di comprendere  piani di gestione esistenti nonché' di redigere ed attuare i moderni strumenti  pianificatori alle diverse scale di dettaglio (nazionale, regionale, territoriale e  locale). Inoltre, l’insegnamento intende approfondire le metodologie per la  redazione di un piano di difesa della vegetazione dagli incendi boschivi e di  interfaccia sia a livello regionale sia territoriale con l’obiettivo di individuare le  diverse fonti di rischio. Conoscere, rilevare direttamente in campo e saper  applicare le variabili relative ai rischi ai fini della pianificazione delle attività di  prevenzione e di spegnimento degli incendi.