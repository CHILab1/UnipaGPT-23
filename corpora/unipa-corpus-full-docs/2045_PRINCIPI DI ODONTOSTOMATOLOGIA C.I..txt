Il corso di PRINCIPI DI ODONTOSTOMATOLOGIA C.I. del corso di Laurea magistrale a ciclo unico in ODONTOIATRIA E PROTESI DENTARIA , ha i seguenti obiettivi formativi: 
Il corso si propone di offrire allo studente un quadro generale delle principali teorie psicologiche, nonché di analizzare le  diverse funzioni psichiche, tenendo conto delle più recenti acquisizioni della psicologia sperimentale. Il corso mira altresì a  definire la specificità del modello di lettura dei fenomeni e di intervento in ambito psicologico, cogliendo le differenze con il  modello medico, promuovendo le applicazioni della disciplina nell'ambito dell’odontoiatria al fine di favorire una più  consapevole gestione della relazione odontoiatra/paziente. - Conoscere e comprendere gli elementi basilari della comunicazione con il paziente ed i suoi familiari, in accordo con i  principi fondamentali della deontologia medica.   - Comprendere la complessita' delle dinamiche del rapporto medico-paziente.  - Acquisire la terminologia semeiologica e saperla utilizzare in modo corretto ed appropriato per comunicare efficacemente  con il paziente e rapportarsi correttamente all'interno dell’equipe sanitaria odontoiatrica.  - Acquisire le tecniche e le manovre della semeiotica fisica e saperle utilizzare correttamente secondo i criteri e la logica  “consecutio” della metodologia clinica.  - Saper raccogliere correttamente l’anamnesi del paziente e registrare le informazioni su cartella clinica.  - Saper condurre correttamente l’esame clinico intra-extra orale.  - Riconoscere le lesioni elementari e le loro caratteristiche cliniche.  - Acquisire gli elementi della metodologia clinica per la corretta ricerca e la critica interpretazione dei reperti fisici, funzionali,  strumentali e di laboratorio, ai fini della diagnosi nelle principali discipline odontoiatriche. Lo studente dovra' comprendere l’importanza della salute orale in tutte le fasce di eta'. Egli acquisira'  - conoscenze dell’ambiente orale e degli stretti rapporti con la salute sistemica; - conoscenze precipue in merito a tecniche di campionamento biologico, indagini di laboratorio riferiti al cavo orale,  documentazione fotografica del cavo orale, modelli di spazzolini manuali ed elettrici e di altri ausili per lo spazzolamento  domiciliare;  - tecniche di comunicazione, counseling, regole della consultazione e rudimenti della creazione degli algoritmi diagnostici;  - conoscenze relative alla ricerca di fonti bibliografiche su web e all’approccio diagnostico sulla base dei livelli di evidenza  (Evidence-based dentistry; EBD).