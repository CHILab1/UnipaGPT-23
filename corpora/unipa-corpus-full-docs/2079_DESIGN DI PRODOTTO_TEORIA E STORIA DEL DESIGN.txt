Il corso di TEORIA E STORIA DEL DESIGN del corso di Laurea in DISEGNO INDUSTRIALE del curriculum DESIGN DI PRODOTTO, ha i seguenti obiettivi formativi: 
Il corso mira a mettere a fuoco il processo di trasformazione che oggi investe il  design e la professione del designer, fornendo agli studenti una formazione  critica di base, fondata sulla conoscenza della storia del disegno industriale e  delle teorie che ne hanno caratterizzato gli sviluppi nelle varie fasi dell'eta  moderna. Lo svolgimento del corso si basa su una concezione complessa della      storia, implicando un'impostazione multidisciplinare e multi-lineare. Saranno  prese in esame le diverse tendenze presenti di fase in fase nei vari paesi e nei  diversi settori, puntando sulle relative evoluzioni dei paradigmi tecnologici,  energetici, culturali, fino all'attuale fase di mondializzazione, di transizione  postfordista, di cambiamenti che investono la tecnosfera.