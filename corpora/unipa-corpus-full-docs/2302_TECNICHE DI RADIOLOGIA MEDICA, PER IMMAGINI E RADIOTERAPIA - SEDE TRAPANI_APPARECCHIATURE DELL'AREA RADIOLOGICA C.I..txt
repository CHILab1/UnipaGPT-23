Il corso di APPARECCHIATURE DELL'AREA RADIOLOGICA C.I. del corso di Laurea in TECNICHE DI RADIOLOGIA MEDICA, PER IMMAGINI E RADIOTERAPIA del curriculum TECNICHE DI RADIOLOGIA MEDICA, PER IMMAGINI E RADIOTERAPIA - SEDE TRAPANI, ha i seguenti obiettivi formativi: 
Fornire allo studente nozioni avanzate di funzionamento, implementazione ed utilizzo diagnostico in pratica clinica delle  moderne tecniche di imaging diagnostico, imaging morfologico e funzionale con radiologia convenzionale (RX), tomografia  computerizzata multidetettore (TCMD), risonanza magnetica (RM) e radioterapia. Portare a conoscenza dello studente le potenzialità della applicazione della intelligenza artificiale (IA) applicata alle moderne  tecniche di imaging impiegate sia a scopo diagnostico che terapeutico. Illustrare le indicazioni ed i limiti all'impiego delle su citate tecniche in vivo ed in vitro. Fornire allo studente nozioni avanzate di radiobiologia e radioprotezione. Conoscenze approfondite dell’Anatomia radiologica e della formazione globale e dettagliata dell’imaging anatomico. Conoscenza della produzione delle immagini radiologiche con tecniche tradizionali e digitalizzate senza m.d.c. Obiettivo del modulo e' fornire la trattazione dei principi fisici e la descrizioni delle tecniche fisiche utilizzate in diagnostica e in  terapia che fanno uso di radiazioni ionizzanti (RI) e non e i principi di radioprotezione dei pazienti e dei lavoratori necessari  per un corretto utilizzo e impiego di tali tecniche.