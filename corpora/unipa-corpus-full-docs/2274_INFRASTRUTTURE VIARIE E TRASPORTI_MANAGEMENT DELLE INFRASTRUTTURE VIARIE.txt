Il corso di MANAGEMENT DELLE INFRASTRUTTURE VIARIE del corso di Laurea magistrale in INGEGNERIA CIVILE del curriculum INFRASTRUTTURE VIARIE E TRASPORTI, ha i seguenti obiettivi formativi: 
Obiettivo del modulo è quello di fornire e formare le competenze tecniche  inerenti al progetto e alla manutenzione, e gestionali inerenti ai sistemi  decisionali e ai criteri di valutazione, dell’ingegnere specialista volto sia alla  libera attività professionale sia ad un ruolo nella pubblica amministrazione o  negli enti gestori di infrastrutture stradali  ed aeroportuali, con particolare  riferimento alle sovrastrutture delle opere di viabilità terrestre. L’approccio allo  studio dei diversi argomenti è imperniato su esperienze di laboratorio e sul      campo, corredate dalla trattazione rigorosa dell’impianto teorico il cui  approfondimento è propedeutico alle applicazioni, di carattere progettuale, che  saranno svolte durante il corso. Per quanto concerne i sistemi decisionali e di  valutazione, propri della gestione e della manutenzione del patrimonio  sovrastrutturale, si fa principale riferimento a quelli internazionalmente  riconosciuti (Life Cycle Assessment  and Life Cycle Cost Analysis), insieme al  documento denominato Pavement Management System (PMS),  la cui  trattazione è corredata da case-history e da esperienze di ricerca e professionali  anche del docente. Il corso pertanto si prefigge lo scopo di dotare il discente  della fondamentale e robusta preparazione teorica sugli argomenti affrontati non  disgiunta dalla conoscenza di un ampio panorama applicativo.