Il corso di FISIOLOGIA E MEDICINA INTERNA C.I. del corso di Laurea in SCIENZE GASTRONOMICHE , ha i seguenti obiettivi formativi: 
Conoscenza e comprensione: obiettivo del Modulo è la conoscenza, da parte dello Studente, della tassonomia,  dell’epidemiologia, dell’etiopatogenesi, della storia naturale, della fenomenologia clinica, della diagnosi differenziale e dei  principi basilari del management terapeutico delle più frequenti patologie, a carattere acuto e cronico, della Medicina Interna,  con specifico interesse alle patologie correlate all’alimentazione. Lo Studente dovrà altresì acquisire la capacità di  interpretare il significato clinico, diagnostico e prognostico di alcune indagini laboratoristiche (emogasanalisi, emocromo e  funzione coagulativa, indici di funzionalità epatica e renale, indici di compenso metabolico) e strumentali (spirometria,  diagnostica radiologica ed ultrasonografica, prick e patch test) di specifica esecuzione nella gestione di alcune patologie a  carattere internistico.  Capacità di applicare conoscenza: lo Studente, al termine del corso, grazie alle acquisizioni di cui sopra, dovrà essere  capace di applicare correttamente le informazioni sulle principali patologie che si correlano all’alimentazione nell’ambito della  specifica aree d’interesse dello specialista gastronomo. La conoscenza delle principali metodiche diagnostiche e delle  principali tipologie di farmaci utilizzati, rispettivamente, per la diagnosi ed il trattamento delle patologie internistiche, garantirà  allo studente una capacità trasversale di interpretare lo stato di salute generale del paziente e, pertanto, di adattare le  specifiche competenze professionali al quadro “unico” e “specifico” di ciascun paziente.   Autonomia di giudizio: al termine del corso, lo Studente dovrà essere in grado di riconoscere le principali patologie a carattere  internistico (e nello specifico quelle correlate all’alimentazione), comprendere i risultati delle indagini eseguite e i principi  basilari della terapia praticata, in modo da poter modulare la propria attività professionale sulle condizioni specifiche di quel  particolare paziente.   Abilità comunicative: obiettivo centrale è l’acquisizione della capacità di spiegare, in maniera semplice, immediata ed  esaustiva, le conoscenze acquisite. L’acquisizione di questa competenza garantirà allo studente la capacità di interfacciarsi  con il singolo paziente ed i suoi familiari di riferimento. Inoltre, l’apprendimento del linguaggio scientifico permetterà allo  studente di relazionarsi correttamente con varie figure professionali del settore sanitario.  Capacità di apprendimento: lo Studente, al termine del corso, grazie alle acquisizioni di cui sopra, dovrà essere capace di  applicare correttamente le informazioni con il fine ultimo di identificare e valutare gli alimenti e la loro associazione per  definire pattern specifici adatti sia alla popolazione sana che alla popolazione affetta da specifiche malattie a carattere  internistico. Inoltre, le conoscenze acquisite dovranno permettergli di consultare le pubblicazioni scientifiche proprie delle  discipline in oggetto e di partecipare alle iniziative di aggiornamento nell’ambito professionale.  La verifica verrà effettuata con un esame orale finale. Sono la comprensione dei processi fisiologici fondamentali per la digestione e l’assorbimento dei nutrienti ed i relativi  meccanismi di controllo nervosi ed umorali che li condizionano. Conoscere i macro e micronutrienti che costituiscono gli  alimenti e ne determinano il valore nutrizionale. Conoscere i livelli di assunzione dei nutrienti necessari per impostare  un’alimentazione equilibrata in base alla condizione fisiologica (età scolastica, sportivo, anziano); conoscere la composizione  corporea, avere acquisito i concetti di metabolismo basale e dispendio energetico necessari per essere in grado di impostare  un’alimentazione quotidiana equilibrata in base alla condizione fisiologica presente utile al mantenimento di un adeguato  stato di salute