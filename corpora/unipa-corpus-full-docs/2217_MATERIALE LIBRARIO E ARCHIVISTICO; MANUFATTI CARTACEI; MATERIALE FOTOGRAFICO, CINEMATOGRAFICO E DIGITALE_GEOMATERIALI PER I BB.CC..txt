Il corso di GEOMATERIALI PER I BB.CC. del corso di Laurea magistrale a ciclo unico in CONSERVAZIONE E RESTAURO DEI BENI CULTURALI del curriculum MATERIALE LIBRARIO E ARCHIVISTICO; MANUFATTI CARTACEI; MATERIALE FOTOGRAFICO, CINEMATOGRAFICO E DIGITALE, ha i seguenti obiettivi formativi: 
Il Corso di Geomateriali per i Beni Culturali, in primo luogo, intende fornire  nozioni di base essenziali per comprendere la natura di minerali e rocce al fine  di rendere gli studenti in grado di affrontare, almeno per linee generali, la loro  caratterizzazione (sia a livello macroscopico che mediante diagnosi in  laboratorio). Verranno date informazioni di base sulle principali tecniche di  analisi finalizzate alla analisi composizionale di minerali e rocce (XRPD, PLM,  XRF, SEM-EDS). Inoltre, il corso intende fornire competenze specialistiche sui  principali geomateriali naturali e trasformati estratti nel territorio nazionale ed in  Sicilia, utilizzati nei secoli passati per la realizzazione di manufatti di rilevante  interesse archeologico ed architettonico. Lo studente dovrà essere in grado di  riconoscere macroscopicamente tali materiali, descriverli con sufficiente  dettaglio ed essere in grado di selezionare un’idonea procedura di intervento  conservativo.