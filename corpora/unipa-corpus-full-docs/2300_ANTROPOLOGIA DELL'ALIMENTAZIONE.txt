Il corso di ANTROPOLOGIA DELL'ALIMENTAZIONE del corso di Laurea in SCIENZE GASTRONOMICHE , ha i seguenti obiettivi formativi: 
Obiettivi del corso sono: fornire le conoscenze di base inerenti la storia  dell’Antropologia dell’alimentazione; esaminare i principali orientamenti teorici e  gli approcci metodologici propri di questo ambito disciplinare utili per l’analisi  critica dei sistemi alimentari; fornire le competenze di base per la conduzione di  indagini sul rapporto fra territori e produzioni agroalimentari; approfondire e  interpretare criticamente certi fenomeni contemporanei, per esempio  l’agribusiness e l’agroecologia, valutando la pertinenza e l’efficacia della  prospettiva etnoantropologica; esaminare in che modo e in che misura la  produzione, la preparazione e il consumo del cibo siano atti culturali che  determinano, influenzano, trasformano e definiscono le identità individuali e  collettive; valutare le differenze culturali in ordine alle diversità alimentari e le  dinamiche che orientano il consumo del cibo; indagare gli aspetti simbolici del  cibo, la relazione fra pratiche e saperi e cibo, nonché la loro trasmissione, il      rapporto tra cibo e identita.