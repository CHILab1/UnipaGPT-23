Il corso di BIOGEOGRAFIA C.I. del corso di Laurea magistrale in SCIENZE DELLA NATURA del curriculum VULNERABILITÀ DELLA NATURA E SOSTENIBILITÀ, ha i seguenti obiettivi formativi: 
Il Corso si pone l'obiettivo di dare agli studenti gli strumenti necessari per descrivere ed interpretare i pattern di diversita' degli  organismi viventi, tenendo conto delle cause prossime (ecologiche) e remote (storiche, paleogeografiche) che vi  soggiacciono. Questo obiettivo verra' perseguito attraverso lo studio e la discussione di temi e concetti di base riguardanti  l’evoluzione della diversita' biologica nello spazio e nel tempo. Verranno approfonditi gli aspetti relativi allo studio ed analisi  degli areali delle specie e dei fattori che determinano la loro evoluzione, con le relative implicazioni in termini di gestione  ambientale e valutazione degli ecosistemi. Verra' dato inoltre particolare risalto agli aspetti evolutivi dello studio biogeografico  ed alle ripercussioni che l’uso dei paradigmi di dispersione e vicarianza hanno sulla corretta impostazione di un moderno  studio faunistico. Il corso mira anche a fornire gli strumenti atti a formare le figure professionali di Zoologo e di Naturalista,  con una conoscenza di base dalla fauna paleartica, e con particolare riguardo alla fauna siciliana ed italiana. Il corso mira alla formazione di studenti capaci di analizzare il soprassuolo vegetale sia dal punto di vista floristico che  vegetazionale all’interno della Regione Mediterranea. Obiettivo primario è l’acquisizione delle tecniche di rilevamento,  elaborazione e interpretazione della componente floristica e vegetazionale analizzata dal punto di vista biogeografico. Il corso  si propone, inoltre, di fornire gli strumenti necessari ad analizzare i soprassuoli vegetali a qualsiasi scala richiesta (specie,  fitocenosi, serie, paesaggio) e di rappresentarli cartograficamente. Inoltre mira a fornire gli strumenti cognitivi ritenuti  necessari alla valutazione degli impatti antropici sulla biodiversita' e alla pianificazione e gestione della stessa.