Il corso di SOCIOLOGIA DEGLI STUDI DI GENERE E DEL PENSIERO FEMMINILE del corso di Laurea magistrale in SCIENZE PEDAGOGICHE del curriculum FORMAZIONE E PROGETTAZIONE, ha i seguenti obiettivi formativi: 
Obiettivo del corso sarà quello di attraversare la ricca produzione del pensiero  delle donne e degli studi di genere nel mondo Occidentale dalla prima metà del  Novecento ai nostri giorni e di offrire nuovi strumenti teorici per interpretare la  complessità del mondo attuale. Inoltre, a partire dallo sviluppo dello spazio  pubblico europeo, e di quello nazionale, alcuni temi specifici di ambito sociale  verranno messi a fuoco  attraverso l'analisi delle rappresentazioni  di genere nel  rapporto identità/alterità.  Facendo uso di diverse forme testuali (teorie critiche, narrativa, testi visuali) in  una prospettiva interculturale, gli studenti e le studentesse acquisiranno  conoscenze approfondite delle teorie e metodologie degli studi di genere.  Le lezioni frontali condotte dalla docente e le attività seminariali prevedranno  anche l’utilizzo di supporti video e filmici. Nella prima parte del corso, verrà presentato il pensiero di Simone De Beauvoir  e quello di Jessie Bernard, studiose dalle ricca produzione scientifica che nella  seconda metà del Novecento hanno esplorato i temi della maternità, della vita di  coppia, delle difficoltà di affermazione professionale delle donne in occidente. Studiose come Gayle Rubin, Kimberlé Williams Crenshaw, Arlie Hochschild,  Edith Stein e Judith Butler contribuiranno ad arricchirne il dibattito . La seconda parte, oltre ad affrontare il tema della violenza di genere e della  violenza contro le donne, si soffermerà su alcune delle criticità relative alle  social policies.