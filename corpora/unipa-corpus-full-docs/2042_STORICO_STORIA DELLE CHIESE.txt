Il corso di STORIA DELLE CHIESE del corso di Laurea magistrale in STUDI STORICI, ANTROPOLOGICI E GEOGRAFICI del curriculum STORICO, ha i seguenti obiettivi formativi: 
In linea con gli obiettivi formativi del CdS  – focalizzati sullo studio dello spazio,  degli uomini e delle donne, delle tradizioni, delle relazioni sociali e culturali nel  tempo, e del rapporto tra ambiente e vicende storiche – e le competenze  necessarie per gli sbocchi occupazionali previsti, l'insegnamento si propone di  fornire gli strumenti di analisi critica e di ricerca (fonti primarie e secondarie) utili  alla contestualizzazione storica di processi e dinamiche collegati alle confessioni  religiose cristiane, alla comprensione della loro discontinuita' con il presente, e  all'individuazione di stereotipi storiografici e culturali. In particolare,  l'insegnamento si propone di perseguire i seguenti obiettivi formativi specifici: 1) Connettere l’evoluzione storica dei paradigmi storiografici con l'analisi  interpretativa di specifici “case-study”; 2) individuare la molteplicita' degli attori, istituzioni e dottrine del Cristianesimo  europeo dallo Scisma d'Oriente alla Restaurazione e la sua trasformazione/ ibridazione a livello planetario in seguito al contatto con "altre" civilta' attraverso  l'attività missionaria; 3) riconoscimento del ruolo di confessioni religiose e istituzioni ecclesiastiche  nella costruzione/disgregazione/ricomposizione delle dinamiche sociali politiche  e culturali dell'Europa tra basso medioevo e inizio del'800.