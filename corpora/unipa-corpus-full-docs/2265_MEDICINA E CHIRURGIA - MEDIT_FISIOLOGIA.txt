Il corso di FISIOLOGIA del corso di Laurea magistrale a ciclo unico in MEDICINA E CHIRURGIA (INDIRIZZO TECNOLOGICO) del curriculum MEDICINA E CHIRURGIA - MEDIT, ha i seguenti obiettivi formativi: 
Alla fine del corso lo studente dovrà conoscere le modalità che guidano le  funzioni delle singole cellule, i meccanismi elettrofisiologici dell’eccitabilità e  della comunicazione tra le cellule, i processi alla base delle funzioni  cardiovascolare, respiratoria e renale; comprendere i meccanismi di regolazione  nervosa ed umorale dei suddetti apparati e il loro coordinamento nella  esecuzione di compiti specifici quali: l’omeostasi dell’osmolarità e del volume del  liquido extracellulare, la regolazione della pressione arteriosa, della gittata  cardiaca e del pH plasmatico; spiegare gli aggiustamenti muscolari, cardio- circolatori e respiratori durante l’attività fisica; conoscere le caratteristiche di  comunicazione tra i neuroni, l’alta specializzazione delle sinapsi ed il loro ruolo  nei processi di plasticità sinaptica e neuronale; conoscere i flussi di informazioni  bottom-up provenienti dagli organi sensoriali recettoriali, e  top-down provenienti  dalla corteccia cerebrale; conoscere l’organizzazione funzionale delle varie  regioni del sistema nervoso centrale che organizzano l’attività motoria e  analizzano le varie percezioni sensoriali, con particolare attenzione alle funzioni  cognitive cerebrali superiori della corteccia cerebrale, come il linguaggio, alle  risposte emotivo-comportamentali, ai meccanismi di attenzione, umore,  motivazione, e memoria; conoscere i processi che identificano il ruolo funzionale  degli apparati gastro-enterico ed endocrino; conoscere i processi di digestione- assorbimento che identificano il ruolo funzionale dell’apparato digerente;  conoscere gli ormoni e le loro azioni integrate.