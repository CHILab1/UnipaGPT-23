Il corso di STORIA DELLA FILOSOFIA MEDIEVALE del corso di Laurea in STUDI FILOSOFICI E STORICI del curriculum STUDI STORICI, ha i seguenti obiettivi formativi: 
Approfondire, tenendo particolarmente conto della natura specifica del corso di  laurea, temi e questioni di carattere storico-culturale, nonche' filosofico e  teologico fortemente testimoniate dalla cosiddetta tradizione medievale nel  periodo che va dalla fase del “pensiero tardo-antico” e patristico fino alla fine del  1300/inizi del 1400 attraverso le principali direttrici di pensiero presenti nella  tradizione latino/cristiana, in quella arabo/islamica, in quella ebraica e in quella  greco/bizantina: di conseguenza saranno letti ed utilizzati testi di numerosi  autori del periodo tardo-antico e medievale, sia della tradizione latina che di  altre tradizioni culturali. Acquisire quelle capacita' di apprendimento sufficienti  per continuare a studiare in modo critico e autonomo i vari sistemi di pensiero e  le questioni filosofiche ad essi connessi, sapendo leggere criticamente l'enorme  e multiforme mole di nozioni oggi fruibili oltre che nelle fonti scritte, anche nei  mezzi di comunicazione di massa e virtuali.  Il corso avra' come argomento centrale di riferimento il tema: "Fede e  interpretazioni nelle culture medievali". Al fine di favorire il coordinamento tra gli insegnamenti, una parte del corso sara'      dedicata al tema transdisciplinare "Ragioni e passioni".  L'organizzazione del corso prevede anche discussioni guidate in aula e attivita'  seminariali con l’obiettivo primario di potenziare le capacita' espositive e  argomentative degli studenti.