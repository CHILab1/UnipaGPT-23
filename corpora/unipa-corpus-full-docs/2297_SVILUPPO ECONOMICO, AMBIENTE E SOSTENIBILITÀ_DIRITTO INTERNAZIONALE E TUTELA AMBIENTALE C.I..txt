Il corso di DIRITTO INTERNAZIONALE E TUTELA AMBIENTALE C.I. del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum SVILUPPO ECONOMICO, AMBIENTE E SOSTENIBILITÀ, ha i seguenti obiettivi formativi: 
Il corso si propone di fornire agli studenti competenze e conoscenze necessarie alla comprensione delle peculiarità dell’ordinamento internazionale e delle sue strutturali diversità rispetto ai fenomeni giuridici riconducibili agli ordinamenti statuali. Ciò dovrebbe, auspicabilmente,  contribuire ad arricchire ed ampliare la conoscenza, ed in realtà la stessa concezione, del fenomeno giuridico da parte dello studente. Dovrebbe cioè abituarlo a pensare il fenomeno giuridico in termini pluralistici, dandogli una visione più attuale  di un panorama giuridico oggi per lo più costituito da una ‘rete’ di sistemi giuridici non sempre gerarchizzati, aventi caratteristiche strutturali differenti tra  loro. A tale fine, sarà necessario dar conto della questione degli attori della vita di relazione internazionale. Ci si propone, inoltre, di dotare gli  studenti delle conoscenze relative alle peculiari modalità attraverso cui le funzioni essenziali alla vita di ogni ordinamento giuridico (produzione, accertamento e garanzia delle norme) sono esercitate a livello internazionale. Notevole rilievo avrà, infine, l’acquisizione delle conoscenze relative alla complessa  tematica dei rapporti tra l’ordinamento internazionale e gli ordinamenti nazionali e tra i diversi regimi internazionali, allo scopo,  in particolare, di individuare i principi che presiedono all’interazione tra gli stessi. Il modulo intende fornire allo studente le competenze e le conoscenze necessarie a comprendere l'intervento dell'Unione  europea nel settore dei trasporti. Verranno affrontati inoltre le questioni legate alla liberalizzazione nel campo dei trasporti e  alle reti transeuropee dei trasporti. Saranno esaminate anche questioni relative alla liberalizzazione dei trasporti e alle reti di trasporto transeuropee. Infine, verrà analizzato il quadro normativo europeo in materia di tutela ambientale e trasporto sostenibile.