Il corso di ANALISI CHIMICO-FISICA DEI SUOLI AGRARI del corso di Laurea in VITICOLTURA ED ENOLOGIA , ha i seguenti obiettivi formativi: 
Fornire agli studenti le basi teoriche e pratiche per l’esecuzione delle analisi  fisico-chimiche basate sui metodi ufficiali per la corretta gestione della risorsa  suolo. In particolare saranno affrontati i metodi per la determinazione di  parametri indispensabili per orientare al meglio le lavorazioni, l’irrigazione, la  scelta delle varieta' colturali e dei portainnesti, e la concimazione. Lo studente  alla fine del corso avrà acquisito le conoscenze necessarie per la  determinazione dei principali parametri fisici e chimici del suolo e per  l’interpretazione dei risultati.