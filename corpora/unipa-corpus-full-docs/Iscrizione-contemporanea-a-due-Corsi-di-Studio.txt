Iscrizione contemporanea a due Corsi di Studio diversi
È possibile iscriversi a due corsi di studio diversi e conseguire due titoli nello stesso arco temporale.
In cosa consiste
Dall’a.a. 2022/2023 è possibile iscriversi contemporaneamente a due corsi di istruzione superiore come previsto dalla legge 12 aprile 2022.  Il 29 luglio 2022 è stato pubblicato il Decreto Ministeriale n. 930 che disciplina le modalità per consentire in concreto agli studenti la doppia iscrizione contemporanea.
Per quali corsi si applica
È possibile iscriversi contemporaneamente ad un massimo di due corsi e può riguardare sia corsi di studio di uno stesso Ateneo che corsi di Atenei o Istituzioni di Alta Formazione Artistica e Musicale diversi, anche esteri.  
È possibile iscriversi a:
due corsi di laurea
due corsi di laurea magistrale
un corso di laurea e uno di laurea magistrale
un corso di laurea, triennale o magistrale e uno di dottorato di ricerca
un corso di laurea, triennale o magistrale, e uno di master
un corso di laurea, triennale o magistrale, e uno di specializzazione non medica
due corsi di master, purché non si tratti dello stesso master 
un corso di dottorato di ricerca e uno di specializzazione non medica
un corso di dottorato di ricerca e uno di specializzazione medica – per questo caso si applica l’art. 7 del DM 226/2021
un corso di master e uno di specializzazione non medica
un corso di master e uno di specializzazione medica.
Se l’iscrizione riguarda due Corsi di laurea triennale, magistrale o a ciclo unico questi non devono appartenere alla stessa classe e devono differenziarsi per almeno i due terzi delle attività formative.
Per l’iscrizione ai diversi livelli dei corsi di studio è obbligatorio il possesso dei titoli di studio richiesti dalla normativa nazionale e dai regolamenti di Ateneo. 
Nel caso in cui uno dei due corsi di studio sia a frequenza obbligatoria, è consentita l’iscrizione ad un secondo corso di studio che non presenti obblighi di frequenza, ad eccezione dei corsi per i quali la frequenza obbligatoria è prevista per le sole attività di laboratorio e di tirocinio.
Tasse, borse di studio ed esoneri
I benefici di diritto allo studio sono previsti per una sola iscrizione. L’esonero, totale o parziale, dal versamento del contributo onnicomprensivo annuale, si applica a entrambe le iscrizioni, in presenza dei requisiti previsti, come autocertificati dallo studente, tranne nel caso in cui i corsi di studio appartengono all’offerta formativa del medesimo ateneo.
Lo studente inattivo (ossia che ha interrotto gli studi e/o non è in regola con il pagamento dei contributi nell’Ateneo di prima iscrizione) può richiedere la doppia iscrizione purché regolarizzi la prima iscrizione.
Come iscriversi a due corsi
Consulta l'offerta formativa 2023/24 e scegli il tuo corso di studio;
Verifica di possedere i requisiti necessari per procedere con la doppia iscrizione;
Scarica e compila il modulo di richiesta (word) (pdf);
Accedi al Portale Studenti;
Compila la Domanda di immatricolazione;
Carica la documentazione (modulo compilato, piano di studi del corso ove si è già iscritti, copia documento identità in corso di validità) in unico file pdf.
Sono in corso i necessari approfondimenti. Su questa pagina saranno costantemente aggiornate le modalità operative (amministrative e informatiche) per le doppie iscrizioni.
Per maggiori informazioni vai su https://www.unipa.it/target/futuristudenti/iscriviti/iscrizione-contemporanea/index.html