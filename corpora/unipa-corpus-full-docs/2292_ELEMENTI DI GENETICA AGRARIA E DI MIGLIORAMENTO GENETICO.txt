Il corso di ELEMENTI DI GENETICA AGRARIA E DI MIGLIORAMENTO GENETICO del corso di Laurea in SISTEMI AGRICOLI MEDITERRANEI , ha i seguenti obiettivi formativi: 
Il corso è strutturato in modo da fornire le basi e i principi della genetica  molecolare, mendeliana, quantitativa e di popolazione ed elementi di  miglioramento genetico. Le nozioni del corso permetteranno di comprendere, i  meccanismi della ereditarietà dei caratteri, le interazioni geniche e la  regolazione della espressione genica e di acquisire la capacità di  elaborare,  mediante appropriati test statistici, dati sperimentali relativi alla trasmissione di  caratteri semplici e complessi. Saranno forniti gli strumenti di base per  approfondire successivamente aspetti che riguardano i progressi più recenti  della genetica agraria e del miglioramento genetico delle colture. Il corso  prevederà esercitazioni pratiche sui caratteri qualitativi e quantitativi, genetica di  popolazione, esercitazioni pratiche in laboratorio e l’analisi di casi studio rilevanti  nell’ambito del miglioramento delle principali colture agrarie in Italia e nel mondo  in termini di incremento produttività, miglioramento di aspetti qualitativi,  resistenza agli stress abiotici e biotici, sviluppo di farmaci etc. Ulteriori obiettivi formativi: acquisire una certa padronanza della terminologia di  uso corrente nella letteratura scientifica in inglese su argomenti svolti nel  programma. A questo scopo saranno proiettati e commentati brevi filmati in  inglese sulle tematiche trattate e si organizzeranno brevi seminari su alcuni casi  di studio inerenti il breeding in inglese.