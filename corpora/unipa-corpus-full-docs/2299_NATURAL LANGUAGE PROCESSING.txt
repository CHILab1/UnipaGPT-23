Il corso di NATURAL LANGUAGE PROCESSING del corso di Laurea magistrale in DIGITAL HUMANITIES PER L'INDUSTRIA CULTURALE , ha i seguenti obiettivi formativi: 
L'insegnamento è diretto a coloro che desiderino ottenere una conoscenza di  base delle metodologie e delle risorse impiegate in ambito NLP, dai sistemi a  regole fino ai più recenti Neural Language Model e nozioni di base sul loro  utilizzo nell’ambito dell’industria culturale. Si tratta di applicazioni che riguardano  l’analisi quantitativa e computazionale del testo e l’estrazione automatica di  conoscenza a diversi livelli: a livello morfo-sintattico e sintattico, a livello  semantico, ad esempio con l’estrazione di terminologia di dominio e di entità  nominate, e a livello informativo, ad esempio, organizzando i testi in base  all’argomento trattato o a specifiche informazioni in essi contenute. Il processo      di estrazione della conoscenza sarà affrontato nel corso delle lezioni in vari  passaggi, dalla pulizia dei testi e l’annotazione dei dati, fino all’addestramento e  la valutazione dei modelli computazionali. Saranno esaminati alcuni progetti  esistenti che applicano queste tecniche all’ambito dell’industria culturale e verrà  esaminato il funzionamento di sistemi più complessi, come ad esempio quelli  impiegati per l’Information Retrieval e i sistemi di dialogo come i Chatbot. Saranno inoltre forniti alcuni accenni relativi ai modelli multimodali e ai limiti e  alle questioni etiche dell’utilizzo dei modelli di NLP più recenti. Tra gli strumenti  e programmi utilizzati vi saranno piattaforme web per l’analisi linguistica, librerie  Python e Neural Language Model disponibili online.