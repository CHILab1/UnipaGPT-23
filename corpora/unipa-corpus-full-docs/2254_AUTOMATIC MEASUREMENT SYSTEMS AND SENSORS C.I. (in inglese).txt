Il corso di AUTOMATIC MEASUREMENT SYSTEMS AND SENSORS C.I. (in inglese) del corso di Laurea magistrale in INGEGNERIA DEI SISTEMI CIBER-FISICI PER L'INDUSTRIA , ha i seguenti obiettivi formativi: 
I sensori e la strumentazione di misura rivestono una enorme importanza in una grande varieta' di ambiti applicativi. La  crescita del livello tecnologico della strumentazione di misura e' stata particolarmente significativa, e tuttavia si pone ancora  una limitata attenzione alla validazione dei dati di misura .Lo scopo principale di questo modulo del corso e' quello di fornire  una solida base per la configurazione di sistemi di misura efficaci per ottenere dati sperimentali validi di grandezze  meccaniche e termiche di grande diffusione in diversi ambiti dell'ingegneria. Il modulo ha lo scopo di fare conoscere gli aspetti fondamentali riguardanti i sistemi automatici di misura e la strumentazione  virtuale per il monitoraggio, la verifica, il controllo e la gestione di processi, macchine e impianti elettrici e industriali. A tal fine, gli obiettivi formativi del modulo riguardano le seguenti conoscenze e competenze: - conoscenza delle principali caratteristiche e tipologie di sistemi automatici di misura, nonche' dei criteri essenziali per la loro  realizzazione e gestione, con particolare riguardo a quelli basati su PC e schede di acquisizione dati; - conoscenza e comprensione degli aspetti metrologici fondamentali relativi all’acquisizione ed elaborazione numerica dei  segnali; - capacita' di affrontare problematiche relative alla progettazione e realizzazione di strumentazione virtuale per l’analisi dei  segnali nel dominio del tempo e della frequenza e per la gestione di sistemi di acquisizione dati e di strumentazione di misura  tramite PC.