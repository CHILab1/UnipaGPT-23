Il corso di BIOFISICA, SEGNALI BIOELETTRICI E DISPOSITIVI BIOMEDICALI C.I. del corso di Laurea magistrale a ciclo unico in MEDICINA E CHIRURGIA (INDIRIZZO TECNOLOGICO) del curriculum MEDICINA E CHIRURGIA - MEDIT, ha i seguenti obiettivi formativi: 
Comprendere i meccanismi fisico-chimici e le basi molecolari dei processi fisiologici cellulari fondamentali. Conoscere le funzioni di ogni organo e apparato. Conoscere i principali meccanismi di regolazione della loro funzione. Comprendere i meccanismi dell’integrazione funzionale di più apparati nell’esecuzione di compiti specifici. L'obiettivo del corso e' quello di fornire ai futuri medici ad indirizzo tecnologico le conoscenze abilitanti nel mondo del lavoro  che riguardano il trattamento in forma numerica dei dati acquisiti dalla strumentazione e dai sistemi di misura biomedicali. Il  corso fornisce conoscenze riguardo: alla rappresentazione delle serie numeriche ottenute campionando segnali a tempo continuo  ed alla loro analisi spettrale, alla descrizione statistica dei segnali tramite il concetto di processo aleatorio, ed alla relativa  descrizione in frequenza tramite l’analisi spettrale; alla rappresentazione di dati campionari tramite stimatori statistici, ed  all’impiego dei piu' comuni test per la verifica di ipotesi statistiche.  Obiettivo specifico del corso e' rendere lo studente capace di utilizzare ed elaborare le conoscenze acquisite tramite l’utilizzo  e lo sviluppo di codici in ambiente MATLAB, analizzando i principali segnali bioelettrici (elettrocardiografici,  elettroencefalografici). Alla fine del corso, lo studente sapra' descrivere un segnale nel dominio del tempo ed in quello della  frequenza facendo uso di approcci deterministici o statistici, ed estrarre parametri di interesse dalle diverse rappresentazioni  del segnale. Grazie alle conoscenze software acquisite, sara' infine in grado di trattare i piu' comuni segnali biomedici al fine  di ricavare da essi informazione di interesse medico. 1. Introdurre i fondamenti dei sistemi protesici 2. Definire le principali proprietà strutturali e funzionali dei materiali usati per i dispositivi biomedici 3. Passare in rassegna i principali dispositivi impiegati con riferimento a vari distretti corporei 4. Scegliere il dispositivo più adeguato rispetto al distretto anatomico target