Il corso di ORGANIZZAZIONE E GESTIONE DELLE FILIERE OLIVICOLE C.I. del corso di Laurea in SISTEMI AGRICOLI MEDITERRANEI , ha i seguenti obiettivi formativi: 
Per poter seguire con profitto il corso è auspicabile che lo studente abbia acquisito le competenze e conoscenze che  provengono dai corsi di base: matematica, fisica, chimica generale ed inorganica, chimica organica. Sono auspicabili anche  la conoscenza almeno discreta della lingua inglese e la capacità di utilizzare Internet per la ricerca e gestione delle  informazioni. Il corso, ha la finalità di esaminare i principi dell’arboricoltura che stanno alla base delle coltivazioni arboree. Obiettivi specifici  del corso sono lo studio del sistema “pianta arborea” e del sistema “arboreto”, evidenziando le diverse relazioni che  intercorrono all’interno di essi, le singole componenti e le interazioni fra i due sistemi, secondo un approccio interdisciplinare  finalizzato agli aspetti della produzione e della qualità delle stesse. Il corso, che presuppone conoscenze di base di  agronomia generale, biologia vegetale, genetica agraria e fisiologia vegetale si articola in lezioni frontali, esercitazioni e  ricerca bibliografica su argomenti concordati con gli studenti. Oggetto del modulo sono i processi biologici fondamentali che presiedono alla crescita vegetativa e alla fruttificazione  dell’Olivo (Olea europea sativa) e l’influenza dei principali fattori ambientali su tali processi. Finalita' del corso e' favorire  l’acquisizione delle conoscenze di base per comprendere i meccanismi di risposta della pianta, nel contesto dell’impianto, alle  variazioni naturali e a quelle indotte dall’uomo sull’ambiente di coltivazione. Sopralluoghi ad impianti commerciali e incontri con operatori della filiera produttiva consentiranno di delineare un quadro  aggiornato del contesto agronomico nel quale si e' sviluppata l’olivicoltura della Sicilia, della quale si cercheranno di  evidenziare, in rapporto all’olivicoltura mondiale, sia le criticita' che le opportunita.