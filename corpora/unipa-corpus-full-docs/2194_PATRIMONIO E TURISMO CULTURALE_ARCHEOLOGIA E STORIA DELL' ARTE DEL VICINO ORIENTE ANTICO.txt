Il corso di ARCHEOLOGIA E STORIA DELL' ARTE DEL VICINO ORIENTE ANTICO del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum PATRIMONIO E TURISMO CULTURALE, ha i seguenti obiettivi formativi: 
Il corso si propone di trasmettere una conoscenza di base sull’archeologia e la  storia dell’arte del Vicino Oriente antico. Verranno pertanto forniti gli strumenti  necessari per approfondire e valutare criticamente vari aspetti relativi alle  principali civiltà che popolarono quest’ampia regione dalla preistoria alla fine  dell’impero persiano (330 a.C.). Una particolare attenzione verrà dedicata alle  culture dell'antica Mesopotamia, la regione fra il Tigri e l’Eufrate, dalla prima età  urbana ai grandi imperi dell'Età del Ferro.  Il corso è finalizzato al raggiungimento da parte degli studenti e delle  studentesse di una visione integrata delle fonti documentarie, sia archeologiche  che testuali, e di una comprensione degli strumenti di analisi critica della  ricostruzione storica.  Tali aspetti verranno affinati coinvolgendo direttamente studenti e studentesse  attraverso un serie letture propedeutiche, discussioni in classe e  approfondimenti. Le lezioni potranno essere integrate da conferenze tenute da studiosi italiani o  stranieri su argomenti specifici.