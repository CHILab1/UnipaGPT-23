Il corso di MECCANICA, MACCHINE E AZIONAMENTI ELETTRICI PER LA ROBOTICA C.I. del corso di Laurea in INGEGNERIA ROBOTICA , ha i seguenti obiettivi formativi: 
L’insegnamento mira a fornire le basi in merito allo studio cinematico e dinamico dei manipolatori robotici, con particolare  riferimento ai robot industriali. Il corso ha carattere essenzialmente applicativo ed affronta lo studio delle macchine e degli azionamenti elettrici con motori in corrente continua e alternata attualmente impiegati nel campo industriale ed in quello della trazione, privilegiando in modo particolare le problematiche connesse con il loro funzionamento. Dopo lo studio delle macchine elettriche e la classificazione degli azionamenti elettrici in base al tipo di motore, di convertitore e di sistema di controllo, il corso tratta delle caratteristiche statiche dei carichi applicati al motore, delle modalità di accoppiamento motore-carico, delle equazioni del moto, delle condizioni di stabilita, della regolazione della velocita, del funzionamento sui quattro quadranti del piano coppia-velocita, della regolazione ad anello aperto e chiuso, del controllo di corrente e di coppia, di velocità e di posizione. Vengono quindi trattati gli azionamenti con motori in corrente continua, gli azionamenti con motori in corrente alternata. Gli obiettivi formativi consistono nel fornire agli allievi capacità adeguate: • per scegliere ed assemblare i diversi componenti di un azionamento elettrico a c.c. e di un azionamento elettrico in c.a; • per collaudare e gestire gli azionamenti elettrici con motore a c.c. e con motore in c.a. per automazione industriale e per trazione. Ulteriore obiettivo è quello di far acquisire la consapevolezza circa la necessità di operare uno studio continuo ed autonomo durante tutto l’arco della futura attività professionale, a causa della costante evoluzione normativa e legislativa e del progresso tecnico e tecnologico.