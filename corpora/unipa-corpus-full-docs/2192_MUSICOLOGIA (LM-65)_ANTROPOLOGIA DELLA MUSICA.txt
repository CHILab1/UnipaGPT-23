Il corso di ANTROPOLOGIA DELLA MUSICA del corso di Laurea magistrale in MUSICOLOGIA E SCIENZE DELLO SPETTACOLO del curriculum MUSICOLOGIA (LM-65), ha i seguenti obiettivi formativi: 
Il corso intende offrire un ampio quadro dei temi e dei problemi maturati  nell’ambito dell’etnomusicologia dopo la pubblicazione nel 1964 del testo di Alan  P. Merriam "Antropologia della musica". Il principale obiettivo consiste nel porre  in evidenza i meccanismi secondo cui le pratiche musicali acquistano senso sul  piano simbolico presso  societa' diversamente strutturate: dai gruppi nomadi di  cacciatori-raccoglitori alle societa' complesse e globalizzate della  contemporaneita. Si prestera' quindi attenzione alla morfologia della  performance musicale, nelle sue complesse dinamiche di attuazione- trasmissione e rispetto ai suoi valori funzionali, spesso determinati dalla  interconnessione tra finalita' espressive, ludiche, ergologiche e rituali. Verra'  infine trattato il rapporto tra il “fare musica” secondo le regole della tradizione  orale e le dinamiche identitarie che producono forme di competizione e di  conflitto a livello interpersonale e intercomunitario.