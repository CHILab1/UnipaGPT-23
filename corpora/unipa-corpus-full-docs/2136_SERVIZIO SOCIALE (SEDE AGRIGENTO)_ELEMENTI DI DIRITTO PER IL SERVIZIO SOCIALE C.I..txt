Il corso di ELEMENTI DI DIRITTO PER IL SERVIZIO SOCIALE C.I. del corso di Laurea in SERVIZIO SOCIALE del curriculum SERVIZIO SOCIALE (SEDE AGRIGENTO), ha i seguenti obiettivi formativi: 
L'obiettivo del corso è quello di fornire al futuro assistente sociale gli strumenti giuridici necessari per consentire un'efficace  interlocuzione con l'autorità' giudiziaria, nella consapevolezza del ruolo fondamentale svolto dagli operatori nella  determinazione delle decisioni da assumere in materie estremamente delicate che riguardano gli aspetti più' intimi delle  persone, specie di quelle costrette ad affrontare situazioni di debolezza (minori; filiazione; le c.d. scelte tragiche; gli anziani e in generale tutte le  situazioni di debolezza legate alle situazioni di crisi familiare). Particolare cura sarà dedicata al profilo del linguaggio come  significante di categorie che trovano un'espressa collocazione nel mondo del diritto. L'obiettivo primario è quello di  trasmettere al futuro operatore il senso dell'equilibrio, da ricercare attraverso l'applicazione di un principio che deve essere  interpretato alla luce del dato concreto e delle caratteristiche peculiari della fattispecie in esame. Il corso mira ad offrire ai futuri assistenti sociali un livello di conoscenza del diritto penale adeguato allo svolgimento delle  attività che si apprestano ad intraprendere, offrendo gli strumenti necessari per potere entrare in contatto con coloro i quali  operano nel mondo della giustizia (autorità giudiziaria, polizia giudiziaria, avvocati) e per fornire il proprio consapevole  contributo tecnico.