Il corso di DIRITTO DELLA CRISI D'IMPRESA del corso di Laurea magistrale a ciclo unico in GIURISPRUDENZA del curriculum GIURISPRUDENZA (CANALE TP) - PROFILO FORENSE AD INDIRIZZO CIVILISTICO E DI IMPRESA, ha i seguenti obiettivi formativi: 
Il Corso si propone di fornire gli studenti del corso delle conoscenze,  competenze ed abilita' di base necessarie a: - svolgere il prescritto periodo di pratica professionale ed accedere ai relativi  esami di abilitazione/concorsi, al fine di divenire avvocato d’impresa, notaio, o  magistrato; - proseguire gli studi in materia di diritto delle crisi d'impresa, candidandosi a  concorsi di dottorato di ricerca con pertinente oggetto, o all’ammissione a  Master di II livello, anche internazionali, nell’area di riferimento; - piu' ampiamente, affrontare e superare qualsiasi prova concorsuale o  comunque selettiva che richieda la dimostrazione di conoscenze e competenze  tecniche in materia di diritto delle crisi d'impresa e che sia finalizzata allo  svolgimento di attivita' professionali in tale settore. A tal fine, lo studente del corso dovra: - sapere interpretare ed inquadrare sistematicamente e nella gerarchia delle  fonti ogni testo normativo, anche di recentissima emanazione, relativo alla  regolamentazione della crisi d’impresa; - sapere leggere e sistematizzare il testo di decisioni giurisprudenziali di ogni  ordine e grado in materia, traendone la massima e confrontandola con la  casistica precedente; - sapere presentare e discutere con approccio critico-problematico le principali  questioni del diritto delle crisi d'impresa; - sapere utilizzate gli strumenti di acquisizione e aggiornamento dei materiali  dottrinali e giurisprudenziali in materia, anche attraverso l’uso di strumenti  informatici; - saper produrre testi giuridici nell’area del diritto delle crisi d'impresa, sia pure  ad un livello di base.