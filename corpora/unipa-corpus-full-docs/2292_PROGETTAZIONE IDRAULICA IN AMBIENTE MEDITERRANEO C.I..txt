Il corso di PROGETTAZIONE IDRAULICA IN AMBIENTE MEDITERRANEO C.I. del corso di Laurea in SISTEMI AGRICOLI MEDITERRANEI , ha i seguenti obiettivi formativi: 
Fornire gli elementi essenziali per l’interpretazione e la modellizzazione dei processi erosivi e per l’individuazione di interventi  di difesa e conservazione del suolo a scala aziendale. Obiettivo del corso di “progettazione impianti irrigui” è quello di fornire allo studente le basi teorico-applicative necessarie ad  affrontare la progettazione di impianti irrigui presenti in ambiente mediterraneo. Si approfondiranno le tecniche di  progettazione dell’impianto irriguo con particolare riferimento all’irrigazione di tipo localizzata. Parte integrante degli obiettivi  formativi è la predisposizione, da parte di ciascuno studente, di un report che comprende i risultati delle applicazioni pratiche  svolte nel corso delle esercitazioni e descrive, attraverso una relazione tecnica, i risultati del caso studio sviluppato durante il  corso.