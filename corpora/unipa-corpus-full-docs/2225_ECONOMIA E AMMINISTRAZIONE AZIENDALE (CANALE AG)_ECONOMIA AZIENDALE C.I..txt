Il corso di ECONOMIA AZIENDALE C.I. del corso di Laurea in ECONOMIA E AMMINISTRAZIONE AZIENDALE del curriculum ECONOMIA E AMMINISTRAZIONE AZIENDALE (CANALE AG), ha i seguenti obiettivi formativi: 
Conoscenza e capacita' di comprensione: Acquisizione: 1. Del linguaggio proprio delle discipline economico aziendali, per comprenderlo ed utilizzarlo appropriatamente; 2. Dei principi di governo delle aziende, per comprenderli ed utilizzarli appropriatamente; 3. Della struttura e del contenuto dei modelli di analisi di base delle discipline economico aziendali. Capacita' di applicare conoscenza e comprensione: Essere in grado di: 1. Effettuare le riclassificazioni ed elaborazioni dei dati e delle informazioni utili ad una valutazione di prima approssimazione del grado di rispondenza di un’azienda ai principi di governo; 2. Effettuare analisi elementari della formula imprenditoriale; 3. Effettuare riclassificazioni elementari di bilancio, calcolare margini ed indici per la valutazione del grado di solvibilita', solidita' e di economicita' di un’azienda ed interpretarne il significato; 4. Pervenire alla determinazione di differenti configurazioni di reddito, capitale, costo, attraverso la corretta applicazione dei modelli propri delle discipline economico aziendali. Autonomia di giudizio: Essere in grado di compiere elementari valutazioni sulle implicazioni e i risultati dell’applicazione degli strumenti di governo e di gestione dell’azienda; essere in grado di fornire una lettura di base dei risultati ottenuti con la applicazione di diversi modelli di analisi. Abilita' comunicative: Capacita' di esporre i principali concetti e gli strumenti di base dell’economia aziendale. Essere in grado di sostenere l’importanza ed evidenziare le ricadute dell’applicazione di tali strumenti sul sistema aziendale e imprenditoriale in genere. Essere in grado di relazionare (per iscritto ed oralmente) sui risultati delle analisi condotte. Capacita' d’apprendimento: Capacita' di seguire, utilizzando le conoscenze acquisite nel corso, corsi d’approfondimento, seminari specialistici, master nel settore disciplinare dell’economia aziendale. Il primo modulo del corso di economia aziendale C.I. si propone di fornire allo studente i concetti, gli strumenti e i modelli  mentali per il buon governo d'azienda. Alla fine del corso gli studenti acquisiranno conoscenza della disciplina economia- aziendale nonché il linguaggio base per la comprensione di altre materie presenti nel curriculum di studi aziendali. Gli  studenti comprenderanno il ruolo dell'azienda e i riflessi dell'operato della stessa all'interno del sistema socio-economico, il  ciclo tipico della gestione aziendale e la sua rappresentazione per mezzo dei prospetti economico-patrimoniali.