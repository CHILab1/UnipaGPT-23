Il corso di GESTIONE DELLE RISORSE IDRICHE E DIFESA DEL SUOLO del corso di Laurea magistrale in SCIENZE E TECNOLOGIE AGROINGEGNERISTICHE E FORESTALI del curriculum SCIENZE E TECNOLOGIE AGROINGEGNERISTICHE CLASSE (LM-69), ha i seguenti obiettivi formativi: 
Acquisire strumenti atti a svolgere la libera professione nel campo dei miglioramenti fondiari relativi alla gestione delle risorse  idriche ed alle reti di distribuzione. A conclusione del corso, lo studente sarà in grado di dimensionare piccoli invasi aziendali  e le annesse reti di distribuzione idrica, incluse le necessarie componenti degli impianti di distribuzione oltre che di  determinare i fabbisogni idrici delle colture. L’insegnamento si propone di fornire allo studente gli elementi essenziali per (i) l’interpretazione e la simulazione matematica  dei processi erosivi che si verificano alla scala parcellare o di campo, (ii) la valutazione della qualità fisica del suolo e (iii) la  progettazione e la realizzazione di efficaci interventi di conservazione del suolo.