Anno Accademico 2023/2024
Laurea in MATEMATICA
Per maggiori informazioni vai su http://www.unipa.it/struttura.html?id=552
---------
Classe di Laurea in Scienze matematiche (L-35)
Durata 3 anni
Sede PALERMO
Accesso libero
Dipartimento di Matematica e Informatica
Codice corso 2102
---------
Obiettivi Formativi
Obiettivi specifici:
Il corso di laurea punta a fornire ai laureati una solida preparazione di base nei vari settori della matematica, che tenga conto non solo degli aspetti tecnici della disciplina ma anche di quelli culturali e che faccia acquisire familiarità col metodo scientifico. Il percorso formativo, pur basato su un'ampia parte comune a tutti gli studenti, permette di scegliere percorsi che danno una valida preparazione per il proseguimento degli studi in una laurea magistrale in Matematica o in altre discipline e percorsi propedeutici a un ingresso nel mondo del lavoro. Il percorso formativo è caratterizzato dall'attenzione a una formazione equilibrata nelle discipline matematiche fondamentali assieme a una buona preparazione in Fisica e in Informatica.
Il corso si svolge durante l'arco di tre anni e ciascun anno è suddiviso in semestri. Il primo ed il secondo anno sono dedicati a fornire le conoscenze di base dell'Algebra, della Geometria, dell'Analisi Matematica, della Fisica Matematica, dei Fondamenti della Matematica, nonchè della Fisica e dell'Informatica. Il terzo anno è dedicato al completamento delle conoscenze nei vari settori della matematica tramite un'ampia scelta di crediti formativi caratterizzanti, affini e integrativi, volta a consentire il conseguimento di ulteriori competenze sia in ambito teorico sia in settori strategici per le applicazioni della matematica, quali l'informatica, la fisica, la biologia, la chimica, l'economia e l'ingegneria. Il percorso didattico è completato da un'introduzione al Calcolo delle Probabilità e all'Analisi Numerica. Durante questo anno sono, inoltre, previste le attività formative a scelta dello studente e la prova finale.
---------
Sbocchi Occupazionali
Profilo:
Dottore in Matematica
Funzioni:
Supporto qualificato in ambito informatico, modellistico ed economico-finanziario
Competenze:
-Competenze computazionali e informatiche;
-Gestione, l'analisi e il trattamento di dati numerici;
-Attività di supporto nell'ambito modellistico matematico e del trattamento numerico dei dati, nonché in ambito informatico;
-Diffusione della cultura scientifica.
Sbocchi:
I laureati nel corso di Laurea in Matematica potranno:
(a) proseguire gli studi iscrivendosi ad una laurea magistrale. Quella ad accesso diretto è la LM-40 (Matematica).
Inoltre, potranno svolgere attività professionali:
(b) nelle aziende e nelle industrie;
(c) nell'ambito economico-finanziario;
(d) nei laboratori e centri di ricerca;
(e) nel campo della diffusione della cultura scientifica;
(f) nel settore dei servizi;
(g) nella pubblica amministrazione.
---------
Caratteristiche della Prova Finale
Per conseguire la laurea lo/a studente/ssa deve avere acquisito 180 crediti formativi compresi quelli relativi alla prova finale pari a 3 CFU.
La prova finale ha l'obiettivo di verificare il livello di maturità e la capacità critica del laureando, con riferimento agli apprendimenti e alle conoscenze acquisite, a completamento delle attività previste dall'ordinamento didattico.
La prova finale consiste in una prova scritta o orale secondo le modalità definite dal regolamento sulla prova finale del Corso di Laurea per ogni a.a., nel rispetto e in coerenza della tempistica, delle prescrizioni ministeriali e delle inerenti linee guida d'Ateneo.
---------
