Il corso di ANALISI MATEMATICA C.I. del corso di Laurea in INGEGNERIA DELL'INNOVAZIONE PER LE IMPRESE DIGITALI , ha i seguenti obiettivi formativi: 
Conoscenza e capacita' di comprensione: Lo studente al termine del corso avra' conoscenza degli elementi fondamentali del  calcolo differenziale per funzioni di una variabile. In particolare, conoscera' le principali proprieta' globali e locali di una  funzione e sara' in grado di comprendere concetti quali il limite, la continuita’ e la derivata.  Capacita' di applicare conoscenza e comprensione: Lo studente affinera', in generale, la capacita' di ragionamento logico e  l’attitudine ad affrontare i problemi in modo scientificamente rigoroso; parallelamente, imparera' a risolvere i problemi in modo  grafico o in modo qualitativo. Piu' in particolare, sapra' applicare le tecniche studiate a problemi quali il calcolo di limiti e lo  studio di una funzione.  Autonomia di giudizio: Lo studente sara' in grado di generalizzare le idee e le tecniche acquisite a situazioni e a problemi non  esplicitamente affrontati nel corso, ragionando per analogia e per estensione. Acquistera' inoltre l’abitudine a cercare piu' di  una soluzione e piu' di un punto di vista nell’affrontare un singolo problema, cercando in particolare una soluzione personale.  Diventera' infine piu' indipendente nel leggere un libro di matematica e nell’acquisire autonomamente le nozioni di cui ha  bisogno.  Abilita' comunicative: Lo studente acquisira' la capacita' di comunicare ed esprimere problematiche inerenti all’oggetto del  corso. Sara' in grado di scrivere la soluzione di problemi di matematica in modo rigoroso e corretto, sia nella forma, sia nella  sostanza.  Capacita' d’apprendimento: Lo studente apprendera' come, in generale, le definizioni e i teoremi di una teoria matematica si  sviluppino a partire da esempi concreti (“induzione” dal particolare al generale) e come la teoria generale possa a sua volta  essere applicata a casi concreti (“deduzione” dal generale al particolare). Cio' lo facilitera' nell’affrontare i successivi corsi di  carattere matematico e nel proseguire, piu' in generale, gli studi ingegneristici con maggiore autonomia e discernimento. Sviluppare una conoscenza dei concetti matematici che supportano le discipline ingegneristiche, quali il calcolo differenziale,  il calcolo degli integrali semplici e le equazioni differenziali ordinarie.