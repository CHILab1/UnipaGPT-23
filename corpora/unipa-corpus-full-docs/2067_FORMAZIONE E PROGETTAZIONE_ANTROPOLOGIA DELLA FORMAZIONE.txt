Il corso di ANTROPOLOGIA DELLA FORMAZIONE del corso di Laurea magistrale in SCIENZE PEDAGOGICHE del curriculum FORMAZIONE E PROGETTAZIONE, ha i seguenti obiettivi formativi: 
Il corso mira a fornire agli strumenti teorici e metodologici elaborati nell’ambito  dell’antropologia della formazione. Tale ramo disciplinare si è sviluppato quando  tematiche come la trasmissione e la differenza culturale sono state investigate  con metodo etnografico nell’ambito specifico dei contesti educativi e formativi in  occidente. Nata negli Stati Uniti per affrontare la questione dell’integrazione  scolastica delle minoranze, gli sviluppi degli apporti teorici e metodologici da  essa apportati divengono sempre più attuali in una contemporaneità così  fortemente caratterizzata da situazioni di contatto culturale e di differenziazione  di vario ordine e natura. L’antropologia guarda tali questioni con prospettiva  tecnica, frutto della lunga riflessione sul tema culturale e dell’approccio  metodologico, fondato sul metodo etnografico ed olistico, tenendo quindi conto  degli scenari più ampi, dell’individuo, delle sue esperienze di vita e della sua  identità nella famiglia. Tale metodo viene sempre più orientato allo studio delle  molteplici interazioni e atteggiamenti che influenzano il processo formativo, le  relazioni tra insegnante e apprendisti e nel gruppo dei pari.  Il corso è pertanto indirizzato a due tipi di figure professionali. Il personale  direttamente impegnato nella formazione — insegnanti, educatori , formatori…  — acquisira’ gli strumenti per l’auto-analisi e la critica riflessiva riferite al loro  contesto di lavoro, le loro scuole, le loro classi e i loro gruppi di formazione.  Potranno quindi riconoscere problematiche, potenzialità e misure correttive, per  applicarle nel quotidiano. Secondariamente, lo stesso personale sarà  correttamente impostato e predisposto nel caso nel loro contesto di lavoro  vengono attivati progetti, ricerche collaborative o ricerca-azione, come nel caso  di progetti inter-culturali. L’altro insieme di figure professionali riguarda tecnici  formatori e ricercatori di vario tipo, impegnati nella realizzazione dei progetti  citati, o nel campo delle politiche pubbliche, per i quali la gamma delle  elaborazioni teoriche e delle tecniche etnografiche dell’antropologia della  formazione costituisce un bagaglio ormai irrinunciabile.