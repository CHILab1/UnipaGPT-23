Il corso di ONCOLOGIA CLINICA C.I. del corso di Laurea magistrale a ciclo unico in MEDICINA E CHIRURGIA del curriculum MEDICINA E CHIRURGIA - CHIRONE, IPPOCRATE, HYPATIA, ha i seguenti obiettivi formativi: 
Essere in grado di analizzare e risolvere i problemi di ordine oncologico affrontando l’iter diagnostico-terapeutico alla luce dei  principi della medicina basata sull’evidenza. Il Modulo di Chirurgia Oncologica si propone di aiutare lo studente a sviluppare un metodo di ragionamento e di lavoro basato  sulle evidenze scientifiche e sull’utilizzo razionale e critico delle informazioni raccolte con l’esame fisico del paziente, con le  metodologie strumentali e di laboratorio e con i dati della letteratura (fonti di aggiornamento tradizionali ed informatiche).  L’acquisizione del metodo clinico consentira' allo studente di organizzare in modo critico le conoscenze di base gia' acquisite  e di applicarle nella gestione del paziente oncologico per indirizzare la diagnosi e decidere sui trattamenti piu' idonei. Essere in grado di analizzare e risolvere i problemi di ordine oncologico affrontando l’iter diagnostico-terapeutico alla luce dei  principi della medicina basata sull’evidenza. Al termine del Corso lo studente dovra': -conoscere i principi teorici alla base del metodo clinico e della medicina basata sulle  evidenze -saper eseguire correttamente una storia clinica completa, che comprenda anche il contesto sociale in cui vive il  paziente - conoscere il GOM (Gruppo Oncologico Multidisciplinare) e il MTB (Molecular Tumor Board)  - conoscere i principi dell'oncologia di precisione e personalizzata-saper rapportarsi con il malato nelle piu' svariate condizioni ambientali, sia in elezione che in urgenza -saper eseguire un corretto e completo esame obiettivo del paziente, che comprenda sia gli aspetti generali e sistemici che i singoli organi ed apparati -essere in grado di approcciarsi a pazienti affetti dai seguenti segni e sindromi : emorragia digestiva, dolore addominale acuto, dolore toracico, ittero, dispnea, alterazioni della diuresi, della minzione e dell’alvo -saper rilevare ed interpretare in maniera critica i principali sintomi e segni e individuare il piu' corretto ed appropriato percorso diagnostico clinico e strumentale Lo studente deve possedere specifiche competenze nel campo dell’oncologia chirurgica, con particolare interesse alla  diagnosi ed al trattamento integrato delle neoplasie di piu' frequente osservazione. RISULTATI DI APPRENDIMENTO  ATTESI: Conoscenza e comprensione Alla fine del corso integrato lo studente dovra' essere in grado di conoscere e  comprendere: -le modalita' della crescita e diffusione dei tumori solidi; -le principali modalita' diagnostiche per una corretta  diagnosi, stadiazione e prognosi dei tumori solidi -le basi scientifiche che sottendono la corretta pianificazione terapeutica  (chirurgica,medica e integrata) dei tumori solidi durante le varie fasi di malattia. Capacita' di applicare conoscenza e  comprensione: Alla fine del corso integrato lo studente dovra' conoscere e comprendere: -quali sono le principali terapie  chirurgiche (resettive radicali, di debulking, palliative, ecc..) e mediche (chemioterapiche, ormonali adiuvanti e non) -quali  sono i limiti e le potenzialita' dei trattamenti oggi disponibili per la diagnosi e terapia dei principali tumori solidi; -come  impostare una diagnosi differenziale di fronte ad un paziente con una sospetta neoplasia solida maligna Autonomia di  giudizio e abilita' comunicative: Lo studente deve possedere specifiche competenze nel campo dell’oncologia medica e  chirurgica. Inoltre, deve possedere precise informazioni sui risultati oggi ottenuti nella ricerca oncologica, con particolare  riferimento agli aspetti diagnostici e terapeutici integrati delle diverse neoplasie. Deve conoscere i nuovi approcci chirurgici e  le moderne terapie biologiche chemioterapiche, individuando un percorso diagnostico terapeutico secondo le linee guida  nazionali e internazionali. Deve dimostrare, infine, di avere maturato autonomia di giudizio, basata sulla conoscenza della  scienza oncologica di base, e abilita' comunicative che gli consentano di rapportarsi con i colleghi, con altri professionisti  dell’area sanitaria, con i pazienti e con i parenti dei pazienti. Capacita' d’apprendimento: Acquisizione di conoscenze atte a  consentire una capacita' di formazione continua nel campo delle patologie oncologiche. DESCRIZIONE DEI METODI DI  VALUTAZIONE: ECCELLENTE (30-30 e lode) Eccellente conoscenza dei contenuti dell’insegnamento; lo studente dimostra  elevata capacita' analitico-sintetica ed e' in grado di applicare le conoscenze per risolvere problemi di elevata complessita'.  OTTIMO (27-29) Ottima conoscenza dei contenuti dell’insegnamento e ottima proprieta' di linguaggio; lo studente dimostra  capacita' analitico-sintetica ed in grado di applicare le conoscenze per risolvere problemi di complessita' media e, in taluni  casi, anche elevata. BUONO (24-26) Buona conoscenza dei contenuti dell’insegnamento e buona proprieta' di linguaggio; lo  studente e' in grado di applicare le conoscenze per risolvere problemi di media complessita. DISCRETO (21-23) Discreta  conoscenza dei contenuti dell’insegnamento, in taluni casi limitata agli argomenti principali; accettabile capacita' di utilizzare il  linguaggio specifico della disciplina e di applicare autonomamente le conoscenze acquisite. SUFFICIENTE (18-20) Minima  conoscenza dei contenuti dell’insegnamento, spesso limitata agli argomenti principali; modesta capacita' di utilizzare il  linguaggio specifico della disciplina e di applicare autonomamente le conoscenze acquisite INSUFFICIENTE (respinto, non  idoneo) Non possiede una conoscenza accettabile dei contenuti principali dell’insegnamento; scarsissima o nulla capacita' di  utilizzare il linguaggio specifico della disciplina e di applicare autonomamente le conoscenze acquisite.