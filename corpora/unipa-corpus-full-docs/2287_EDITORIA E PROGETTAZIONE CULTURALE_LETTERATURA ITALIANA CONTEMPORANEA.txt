Il corso di LETTERATURA ITALIANA CONTEMPORANEA del corso di Laurea in SCIENZE DELLA COMUNICAZIONE del curriculum EDITORIA E PROGETTAZIONE CULTURALE, ha i seguenti obiettivi formativi: 
Obiettivo del corso è introdurre studentesse e studenti allo studio delle relazioni  fra letteratura ed ecologia, con particolare attenzione alla letteratura siciliana del Novecento. Attraverso la  presentazione e la lettura analitica dei testi in programma (romanzi, racconti, saggi, prose teatrali), che coprono un arco temporale dall'inizio del Novecento al 1985, nel corso si indagherà il modo in cui  la tematica ambientale e l'elemento naturale (paesaggio, animali, etc.) vengono affrontati  nella scrittura dei nostri tempi. L'indagine dell'ecologia letteraria nei testi in esame servirà inoltre a fornire strumenti interdisciplinari per la comprensione di alcuni problemi fondamentali per la comprensione della modernità: progresso tecnologico, emergenza globale,  antispecismo, antropocentrismo, postumano, Antropocene.