Il corso di GEORISORSE E GEOMATERIALI del corso di Laurea in SCIENZE GEOLOGICHE , ha i seguenti obiettivi formativi: 
Il corso intende fornire nozioni di base a livello di laurea triennale delle  condizioni che concorrono alla formazione dei giacimenti di minerali metalliferi,  nonché di 'geomateriali' (minerali e/o rocce) utilizzati nei vari settori dell’industria  manifatturiera, come anche nella pratica edilizia in senso lato. Verranno  ulteriormente approfonditi i più importanti meccanismi litogenetici e  minerogenetici ed i criteri di classificazione delle georisorse minerarie (giacitura,  processi, composizione). Lo studente approfondirà il suo il suo glossario  geologico e lo arricchirà di termini, definizioni, acronimi e/o concetti peculiari  della materia, come, ad esempio: ore mineral, ganga, industrial mineral, metalli  di base, PGM (Platinum Group Minerals), VMS deposits (Volcanogenic Massive  Sulfides), riserva, risorsa. Verrà effettuata una concisa rassegna dei principali  “metalli di base”, di alcuni “metalli preziosi” e di alcune tipologie di minerali/rocce  di specifico interesse industriale. Le georisorse su cui verrà fatto un  approfondimento saranno selezionate seguendo un criterio di oggettiva  importanza storica ed economica, ovvero in base alla attuale richiesta da parte  dei mercati. Verranno esaminate, sia a grande scala che con esempi specifici, le      ricadute ambientali derivate dalle attività estrattive ed i danni causati all’uomo.  Sarà fatta una concisa rassegna dei principali distretti estrattivi in Italia ed in  Sicilia.