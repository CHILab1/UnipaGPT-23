Il corso di USO SOSTENIBILE DELLE RISORSE BIOLOGICHE MARINE del corso di Laurea magistrale in BIOLOGIA MARINA , ha i seguenti obiettivi formativi: 
L’insegnamento approfondisce tematiche che sottolineano la stretta  correlazione esistente tra crescente richiesta globale di prodotti ittici e uso  sostenibile delle risorse, tra scambi internazionali e problematiche di  qualità e  rintracciabilità dei prodotti e sicurezza per il consumatore.  Saranno presentate le risorse ittiche della pesca artigianale e industriale del  Mediterraneo, dell’acquacoltura marina e dell’acquacoltura integrata multitrofica  e le strategie attuative finalizzate al loro uso sostenibile e al miglioramento della  competitività sui mercati internazionali.     Verranno presi in considerazione gli effetti di fattori abiotici e biotici sulle  caratteristiche di qualità dei prodotti: dall’effetto dei cambiamenti climatici a  quello dei metodi di allevamento, di mattazione e di trasformazione sulla qualità,  la shelf-life e la rintracciabilità. Si esamineranno strategie di valorizzazione di specie della pesca non-target e  dell’acquacoltura attraverso: -nuove tecniche di trasformazione, sia per migliorare la sostenibilità ambientale,  che per diversificare la produzione, con effetti positivi sui mercati e quindi sulla  riduzione del prelievo;  -valorizzazione delle specie non-food e degli scarti di lavorazione dei prodotti  ittici per la produzione di molecole bioattive marine (omega-3, chitina, chitosano,  astaxantina, polifenoli), alimenti funzionali e nutraceutici, in grado di supportare  percorsi virtuosi di economia circolare.