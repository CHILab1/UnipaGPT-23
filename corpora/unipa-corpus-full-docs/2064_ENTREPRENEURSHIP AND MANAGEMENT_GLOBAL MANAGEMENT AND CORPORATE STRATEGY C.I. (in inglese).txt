Il corso di GLOBAL MANAGEMENT AND CORPORATE STRATEGY C.I. (in inglese) del corso di Laurea magistrale in SCIENZE ECONOMICO-AZIENDALI del curriculum ENTREPRENEURSHIP AND MANAGEMENT, ha i seguenti obiettivi formativi: 
Il corso si focalizza sulle tecniche e gli strumenti di gestione dell imprese globali con l'analisi approfondita degli aspetti  operativi e strategici attraverso l'esame di casi di studio. Gli studenti potranno apprendere quali fattori specifici legati al paese  di riferimento possono influenzare il comportamento dei consumatori e quale organizzazione e' necessaria per avere  successo sui mercati globali. Il legame tra marketing ed altre funzioni d'impresa sara' particolarmente approfondito. Il corso di Corporate strategy per il Corso di Laurea Magistrale in Economia Aziendale (Curriculum: Entrepreneurship and  Management) tratta in modo approfondito le logiche strategiche che stanno alla base delle scelte fondamentali che i manager in posizione apicale effettuano nelle imprese. In prima approssimazione, la strategia di un’impresa e' la risultante del complesso di scelte da essa operate che di norma trovano un vincolo nella disponibilita' di risorse finanziarie e una misura di performance nella capacita' di creare valore. La strategia e' in tal senso concepita come un insieme di iniziative manageriali che mira a conseguire performance superiori rispetto alle altre imprese e a creare valore. Gli studenti sono chiamati a ragionare e a comprendere a fondo sugli aspetti principali che concernono tali temi. Il corso, pur non avendo moduli formali e mantenendo un’unita' di fondo, e' articolato in due parti che contengono gruppi di tematiche omogenee. Nella prima parte, saranno trattati gli strumenti di cui il management dispone per la creazione di valore a livello corporate, si illustrera' la natura sistemica delle scelte di corporate strategy e le relazioni fra variabili interne ed esterne  all’impresa, le relazioni fra strategia, governance e finanza, la strategia economico-finanziaria d’impresa. Nella seconda parte, verranno esaminate talune tipologie specifiche di decisioni a livello corporate. Tali tipologie includono sia strategie consolidate sia strategie che sono emerse solo di recente nella letteratura e nella pratica manageriale. In particolare, tali strategie includono le strategie: di diversificazione, di alleanza, di M&A e le strategie co-opetitive, le strategie blue ocean, le di espansione internazionale e meta-nazionale. In linea con gli obiettivi generali del corso, peculiare attenzione sara' rivolta alla valutazione economica e finanziaria della strategia corporate.