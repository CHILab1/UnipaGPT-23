Il corso di AGROINDUSTRY SUSTAINABLE SYSTEMS AND PLANTS C.I. (in inglese) del corso di Laurea magistrale in MEDITERRANEAN FOOD SCIENCE AND TECHNOLOGY , ha i seguenti obiettivi formativi: 
Il corso mira a fornire le conoscenze necessarie per applicare strategie sostenibili nella prospettiva dell'economia circolare,  per trovare soluzioni per migliorare le prestazioni energetiche e ambientali (eco-design) di prodotti, servizi e organizzazioni,  per applicare la metodologia di valutazione del ciclo di vita a prodotti e servizi del sistema agroindustriale, per calcolare la loro  impronta di carbonio e l'energia incorporata e per ottenere etichette ambientali di prodotto. Obiettivo del modulo e' quello di approfondire le caratteristiche tecniche e funzionali delle macchine e degli impianti  dell’industria agroalimentare dell’area mediterranea per l’ottenimento di prodotti di qualita'. Saranno studiati i criteri di scelta e  di gestione delle macchine dei processi produttivi dei settori olio, vino e ortofrutticolo. Saranno trattate le macchine per la  lavorazione, la trasformazione, lo stoccaggio, il confezionamento e la conservazione dei prodotti agroalimentari con  particolare riferimento alle caratteristiche tecniche, costruttive, operative, alle relative modalita' di regolazione in funzione  delle caratteristiche del prodotto in ingresso e del prodotto in uscita.