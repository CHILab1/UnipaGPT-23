Il corso di STORIA E TECNICHE DEI LINGUAGGI AUDIOVISIVI del corso di Laurea magistrale in MUSICOLOGIA E SCIENZE DELLO SPETTACOLO del curriculum SCIENZE DELLO SPETTACOLO (LM-45), ha i seguenti obiettivi formativi: 
Se il cinema e la televisione sono state le prime forme comunicative ad essere  definite "audio-visive", allora le installazioni videoartistiche multimediali e  interattive ed internet costituiscono le attuali frontiere degli audiovisivi, ovvero di  quei testi e prodotti che uniscono parola, suono e immagine. Avvalendosi di  visioni guidate ed esercitazioni pratiche, il docente del corso intende analizzare  in una prospettiva storica le specificita' dell'audiovisivo fino a focalizzare le  nuove possibilita' tecniche e i risultati linguistici conseguenti all'utilizzo delle  nuove tecnologie. Obiettivi del corso sono: - consentire agli studenti di  riconoscere i principali linguaggi e tecniche audiovisive e collocarle in una  prospettiva storica; - sviluppare la capacita' di analizzare gli audiovisivi (in  particolar modo televisione, installazioni videoartistiche multimediali)  adoperando un linguaggio tecnico appropriato; - sviluppare capacita' progettuali  e abilita' di problem solving nell’ambito del “fare” audiovisivo.