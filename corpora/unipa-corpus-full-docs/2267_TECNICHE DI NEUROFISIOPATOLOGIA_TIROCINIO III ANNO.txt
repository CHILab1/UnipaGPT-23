Il corso di TIROCINIO III ANNO del corso di Laurea in TECNICHE DI NEUROFISIOPATOLOGIA del curriculum TECNICHE DI NEUROFISIOPATOLOGIA, ha i seguenti obiettivi formativi: 
L'obiettivo dell'attività di tirocinio del III° anno sarà centrato sull'acquisizione di  conoscenze pratiche necessarie per un valido ed appropriato impiego delle  tecniche elettrofisiologiche in specifici contesti operativi rappresentati dalla  valutazioni di elettrofisiologia diagnostica in area critica, dallo studio del coma,  dai monitoraggi elettrofisiologici in sala operatoria e dall'accertamento di morte  cerebrale. Gli studenti dovranno acquisire la conoscenza del funzionamento  delle apparecchiature elettrofisiologiche in tali contesti d'impiego adeguandone  l'applicazione alle specifiche necessità Dovranno acquisire le capacità di  eseguire nel paziente tutti questi esami secondo un piano predisposto dal  medico specialista, conoscere il significato delle varie procedure di attivazione,  acquisire le capacità di interpretare i risultati, di valutarne la correttezza tecnica,  e infine stendere un referto descrittivo tecnico. Dovranno anche conoscere e  sapere applicare le misure di prevenzione per promuovere la sicurezza per tutte  le figure coinvolte e le strutture presenti nel set lavorativo: pazienti, gli operatori,  ambienti di lavoro, essere in grado di provvedere alla manutenzione ordinaria  delle apparecchiature su cui opera e di eseguire piccoli interventi di riparazione.