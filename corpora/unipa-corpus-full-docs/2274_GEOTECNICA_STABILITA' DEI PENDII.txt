Il corso di STABILITA' DEI PENDII del corso di Laurea magistrale in INGEGNERIA CIVILE del curriculum GEOTECNICA, ha i seguenti obiettivi formativi: 
Obiettivo del corso è quello di fornire le capacità per valutare le condizioni di  stabilità dei pendii naturali e dei fronti di scavo attraverso lo studio dei seguenti  argomenti:  -Classificazione cinematica delle frane; velocità delle frane; classificazioni  geotecniche delle frane.  -Metodi dell’equilibrio limite per l’analisi della stabilita; metodi rigorosi e  approssimati; metodi di Fellenius, Bishop, Spencer; GLE, Sarma; metodo di  Newmark per l’analisi di stabilità in presenza di sisma. Ubicazione della  superficie di scivolamento critica; uso delle carte di stabilita.  -Definizione e determinazione dei parametri geometrici, fisici e meccanici per  l’analisi della stabilità di un pendio. La scelta dei parametri della resistenza a  taglio; la rottura progressiva. Rottura differita -Caratterizzazione del regime delle pressioni neutre nei pendii. Stabilità di      sponde di serbatoi al variare del livello di invaso.  -Criteri di scelta degli interventi di stabilizzazione dei pendii in frana o instabili.  Interventi basati sulla modifica della geometria del pendio. Linea neutra.  Interventi di drenaggio: trincee, fori e gallerie drenanti.  -Metodologie e strumentazione per il controllo dei pendii: misura degli  spostamenti in superficie e in profondità; inclinometri; misura delle pressioni  neutre; piezometri idraulici e a membrana; prontezza dei piezometri. -Verifiche di stabilità dei pendii naturali e artificiali secondo le normative tecniche  vigenti.