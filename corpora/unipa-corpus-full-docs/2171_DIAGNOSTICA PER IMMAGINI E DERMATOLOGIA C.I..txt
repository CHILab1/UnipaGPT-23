Il corso di DIAGNOSTICA PER IMMAGINI E DERMATOLOGIA C.I. del corso di Laurea in OSTETRICIA , ha i seguenti obiettivi formativi: 
Apprendere i fondamenti della radiobiologia. Acquisire la capacita' di verificare preventivamente la giustificazione tecnica,  l’ottimizzazione e la limitazione dell’esposizione. Adottare le più opportune tecniche di radioprotezione al fine di garantire la  tutela di pazienti, lavoratori esposti, popolazione e territorio. Informare i soggetti sottoposti ad indagini di diagnostica per  immagini o a radioterapia su tecnologia, tecnica, protezionistica e rischi connessi. Ai fini dell’ottimizzazione della dose, saper  valutare e decidere sugli atti professionali che comportano l’utilizzo di sorgenti di radiazioni ionizzanti a scopo diagnostico e  terapeutico. Conoscere i principi generali di patologia correlata all'utilizzo delle radiazioni ionizzanti. Conoscere le principali  tecniche radiologiche diagnostiche e terapeutiche utilizzate nell'ambito dei vari apparati e delle principali patologie.  Conoscenza e capacita' di comprensione: Conoscere e comprendere i temi inerenti la diagnostica per immagini e la radioterapia utili per la salute individuale e della  collettività. Capacita' di applicare conoscenza e comprensione: Essere in grado di individuare i principi della disciplina per utilizzarli nell’ambito proprio ma anche per farne uso integrativo ad altre discipline, con percorsi autonomi di utilizzo. Saper scegliere gli opportuni interventi e strumenti necessari per il percorso clinico o scientifico individuato. Autonomia di giudizio:  Raccogliere ed interpretare dati rilevanti per l’intervento preventivo e diagnostico per la salute individuale e collettiva  nell'ambito della diagnostica per immagini e radioterapia. Abilita' comunicative:  Capacita' di comunicare informazioni, idee e soluzioni di problemi inerenti l’ambito delle conoscenze acquisite in diagnostica  per immagini e radioterapia. Capacita' d’apprendimento: Aver sviluppato le necessarie competenze per intraprendere gli studi successivi con un alto grado di autonomia nell'ambito  della diagnostica per immagini e radioterapia. Fornire allo studente le necessarie conoscenze per un corretto orientamento clinico e una adeguata condotta professionale,  riguardo alle malattie dermatologiche di interesse ginecologico e ostetrico. A questo scopo verranno illustrate le nozioni  essenziali di anatomia e fisiologia cutanea, nonche' quelle riguardanti la etiologia, patogenesi e clinica delle malattie  dermatologiche di interesse ostetrico.