Il corso di PROGETTAZIONE DI IMPIANTI ENERGETICI del corso di Laurea magistrale in INGEGNERIA ENERGETICA E NUCLEARE del curriculum SUSTAINABLE ENERGIES, ha i seguenti obiettivi formativi: 
Il Corso di Progettazione di impianti energetici è rivolto allo studio della  progettazione degli impianti energetici, essenzialmente di tipo industriale, sia  convenzionali che innovativi. Il Corso fornisce agli Allievi nozioni e abilità per poter autonomamente  intraprendere lo studio, la progettazione e la verifica di impianti energetici, sia  industriali che civili. Il Corso si propone di completare la figura professionale che si verrà a costituire  con la Laurea Magistrale in Ingegneria Energetica e Nucleare, fornendo nozioni  specialistiche, di raccordo e completamento interdisciplinare, promuovendo  anche la gestione di gruppi di lavoro per la progettazione nel campo energetico,  sia attraverso le Esercitazioni applicative che con un ampio lavoro di Laboratorio  di gruppo che culmina in un elaborato progettuale.