Il corso di POLITICA ECONOMICA del corso di Laurea in ECONOMIA E FINANZA del curriculum ECONOMICO-FINANZIARIO, ha i seguenti obiettivi formativi: 
Scopo del corso e' quello di fornire gli strumenti adeguati per l’analisi  dell’intervento pubblico in economia con particolare riferimento ad obiettivi,  modelli, strumenti di intervento ed applicazioni tratte dalle realta' italiana ed  europea. Nella prima parte  si analizzano gli aspetti metodologici della  disciplina, gli obiettivi dell’azione di politica economica, le “ragioni” alla base  dell’intervento dello Stato sull’economia, e le principali modalita' di intervento in  campo micro e macroeconomico. Si considerano anche i limiti della politica  economica e il concetto di interdipendenza nelle politiche di intervento.  Successivamente si affrontano i concetti fondamentali, le teorie sottostanti, gli  obiettivi e gli strumenti dei principali ambiti della moderna politica economica:  politica microeconomica, politica fiscale di bilancio, politica monetaria, politica  del tasso di cambio, politica tributaria, politiche della crescita e politiche  dell'occupazione.  Nell'ambito della politica monetaria e della politica fiscale di  bilancio,  particolare attenzione e' data al contesto europeo nel quale tali  politiche si attuano a seguito della costituzione dell'Unione economia e  monetaria europea. Nel corso delle esercitazioni si sviluppano le problematiche  relative alla costruzione di modelli di politica economica e ai metodi idonei ad  utilizzarli. In tale contesto, particolare attenzione e' rivolta alla rappresentazione  analitico-formale dei problemi trattati.