Il corso di VISUAL DESIGN del corso di Laurea in DISCIPLINE DELLE ARTI, DELLA MUSICA E DELLO SPETTACOLO del curriculum ARTE, ha i seguenti obiettivi formativi: 
Il corso ha come scopo generale quello di fornire agli studenti strumenti teorici e  metodologici di base per la progettazione di artefatti comunicativi. Il corso di  durata semestrale è articolato in un ciclo di lezioni frontali ed esercitazioni. La prima parte del corso ha l’obiettivo di introdurre lo studente alla conoscenza  e consapevolezza dell’ambiente e degli artefatti comunicativi che lo circondano,  attraverso l'approccio del "visual design" e attraverso lo studio di elementi della  storia della comunicazione visiva, dei suoi ambiti progettuali e metodi di  rappresentazione; inoltre attraverso l'esercizio della descrizione critica,  si svilupperanno capacità di analisi delle qualità funzionali, tecniche, materiche,  figurative, simboliche degli artefatti comunicativi. La seconda parte del corso  punta a formare la capacita' di costruire un percorso progettuale per l'ideazione  e la realizzazione di un artefatto grafico, che esprima un processo conformativo  oggettivo, comunicabile ed efficace.