Il corso di INFERMIERISTICA CLINICA IN AREA MATERNO-INFANTILE C.I. del corso di Laurea in INFERMIERISTICA del curriculum INFERMIERISTICA - SEDE TRAPANI, ha i seguenti obiettivi formativi: 
Il modulo si propone di fornire agli studenti strumenti concettuali e metodologici per la pianificazione dell’assistenza  infermieristica alla donna/coppia/famiglia con problemi relativi alla sfera riproduttiva e sessuale, considerando le componenti  dell’area relazionale, educativa e tecnica. Conoscere i ruoli e le competenze dei membri dell’equipe assistenziale e  promuoverne il rapporto con la donna, coppia, neonato e con le persone a loro significative, al fine di stabilire relazioni  partecipate e costruttive. Si prefigge inoltre di definire il ruolo, le competenze e le specifiche responsabilità infermieristiche  nelle procedure diagnostico terapeutiche, di pianificare l’assistenza attraverso l’applicazione del processo di assistenza  infermieristica alla donna in gravidanza, durante il parto e nel periodo del puerperio e con problematiche ginecologiche di tipo  medico chirurgico, ponendo particolare riguardo agli aspetti educativi e relazionali.  Obiettivo generale: gli studenti dovranno essere in grado di applicare il processo di Nursing per la risoluzione dei problemi  assistenziali in ginecologia, ostetricia utilizzando le conoscenze tecnico-scientifiche acquisite per specifiche manifestazioni  cliniche.  Obiettivo specifico: gli studenti al termine del modulo dovranno essere in grado di pianificare e attuare il piano di nursing più  idoneo alla specifica patologia ginecologica, ostetrica sia in ambito ospedaliero che in ambito domiciliare. Conoscenze di biologia e fisiologia relative all'organismo umano in via di sviluppo, conoscenze di farmacologia e  biodisponibilita' dei farmaci.