Il corso di LABORATORIO DI STRUMENTI PER LA PSICOLOGIA DEL LAVORO del corso di Laurea magistrale in PSICOLOGIA SOCIALE, DEL LAVORO E DELLE ORGANIZZAZIONI , ha i seguenti obiettivi formativi: 
Il laboratorio ha lo scopo di consentire allo studente di prendere familiarita' con i concetti, gli strumenti, ed i metodi specifici in  uso nei processi di selezione del personale; inoltre, si prefigge di consentire agli allievi di padroneggiare gli aspetti essenziali  che caratterizzano le procedure selettive, con particolare attenzione agli aspetti psicologici ad esse connesse, cercando di  favorire l'integrazione di tali metodologie con i principi generali che regolano le relazioni tra gli individui e le organizzazioni,  nell'ottica del benessere organizzativo. Verranno trattati aspetti legati alla corretta realizzazione di una job analysis ed alla  implementazione di adeguate procedure di valutazione degli aspetti descritti nella stessa; inoltre verranno trattate tecniche di  conduzione del colloquio di selezione, attivita' di gruppo, prove in-basket, etc. Sara' data attenzione infine alle procedure di  inserimento del personale nelle organizzazioni. Il corso ha la finalita' di fornire allo studente le conoscenze e le competenze di base del processo di formazione a vertice  psicosociale. Si procedera' all'analisi del processo di formazione, definendo il ruolo e le competenze del formatore da un punto di vista  psicologico/psicosociale, approfondendo i temi dellâ€™analisi della domanda e del fabbisogno formativo, la progettazione della  formazione, la gestione dell'aula, la valutazione di processo e di esito dell'azione formativa.  Coerentemente con quanto fin qui stabilito, il corso si pone i seguenti obiettivi formativi essenziali: - Stimolare la capacita' di leggere ed utilizzare operativamente le informazioni provenienti dalla committenza e dai fruitori di  un processo formativo (analisi della domanda multi-livello); - Formare alla progettazione della formazione; - Arricchire la conoscenza degli elementi di base della dinamica di aula e alla gestione dei debriefing formativi; - Conoscere le principali tecniche e metodologie di erogazione della formazione nei differenti contesti organizzativi; - Acquisire consapevolezza delle implicazioni soggettive ed istituzionali nella costruzione e la gestione del processo di  formazione. Ampio spazio sara' dedicato ai metodi e alle tecniche dell'intervento formativo (la lezione frontale; il gruppo esperienziale in  assetto dinamico; la simulazione; le small techniques; la facilitazione; il business game; il role play; l'outdoor training).