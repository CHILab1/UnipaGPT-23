Il corso di SELVICOLTURA SPECIALE E VIVAISTICA FORESTALE del corso di Laurea magistrale in SCIENZE E TECNOLOGIE AGROINGEGNERISTICHE E FORESTALI del curriculum SCIENZE E TECNOLOGIE FORESTALI (LM-73), ha i seguenti obiettivi formativi: 
I principali obiettivi del corso sono lo studio delle caratteristiche ecologiche e tipologico-strutturali dei principali sistemi  forestali e delle specie forestali a livello nazionale, come conoscenza di base necessaria per l'applicazione della selvicoltura  sostenibile ai boschi sia di origine naturale che artificiale, con particolare riferimento ai boschi dell’Italia meridionale. Saranno  inoltre forniti gli elementi necessari alla valutazione dell'influenza degli interventi selvicolturali sull'evoluzione degli ecosistemi  forestali e sulla rinaturalizzazione dei popolamenti artificiali e delle comunità degradate ed artificiali. Sarà approfondita la  conoscenza dell’autoecologia delle principali specie forestali e le tecniche selvicolturali adottate per soprassuoli forestali puri  e misti. Un obiettivo importante è la formulazione di soluzioni complesse per la gestione tecnico-colturale in relazione alle  attitudini dei sistemi forestali e alle attese che su di essi gravano assicurandone la multi-funzionalità e la stabilità nel tempo,  inclusa la fornitura di servizi ecosistemici. Il modulo si propone di fornire agli studenti conoscenze di base sulla vivaistica forestale e in particolare sulle tecniche di  propagazione delle specie forestali, la legislazione vivaistica, le relazioni tra l’attività vivaistica e i rimboschimenti .e le  relazioni tra attività vivaistica e salvaguardia della biodiversità.