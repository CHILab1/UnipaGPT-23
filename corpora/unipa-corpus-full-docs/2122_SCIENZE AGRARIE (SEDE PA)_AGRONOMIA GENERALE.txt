Il corso di AGRONOMIA GENERALE del corso di Laurea in SCIENZE E TECNOLOGIE AGRARIE del curriculum SCIENZE AGRARIE (SEDE PA), ha i seguenti obiettivi formativi: 
Vengono fornite le conoscenze fondamentali per avere un'elevata capacità di  comprensione delle relazioni multifunzionali tra produzione vegetale in  agricoltura e fattori antropici e non antropici che la condizionano. In particolare  sono presentati i principali meccanismi che determinano l’influenza di suolo e  clima sulle colture. Vengono descritte e studiate le azioni messe in atto in  agricoltura per favorire la coltivazione: opere di sistemazione del terreno, di  contenimento dell’impatto climatico, lavorazioni del suolo, irrigazione e  drenaggio, fertilizzazione, gestione residui colturali e sovescio, controllo della  flora infestante, combinazione delle colture e cover crop nello spazio e nel  tempo. Il corso introduce inoltre allo studio dei rapporti tra agricoltura e  ambiente, della gestione del territorio agricolo e degli effetti di diverse forme di  agricoltura, quale quella biologica e convenzionale.