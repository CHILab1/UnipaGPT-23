Il corso di LETTERATURE COMPARATE del corso di Laurea in SCIENZE DELL'EDUCAZIONE del curriculum EDUCAZIONE SOCIO PEDAGOGICA E DI COMUNITÀ, ha i seguenti obiettivi formativi: 
Obiettivo del corso e' dare a studenti e studentesse i principali strumenti critici  delle letterature comparate,  in particolare per quel che riguarda le diverse forme  di riscrittura, intertestualità e traduzione, genere e generi. Durante il corso ai  affronterà la questione della creazione di nuove soggettività legate alle pratiche  di riscrittura. Si prenderanno in esame due case studies italiani legati ad un  anno specifico quello del 1977:  Pinocchio: un  libro  parallelo di  Giorgio   Manganelli, Alice  disambientata a  cura  di Gianni Celati. Si studierà, quindi, il  testo a partire dal suo contesto originario e dalle fonti che lo hanno ispirato, e le  sue evoluzioni nei testi (non solo letterari) che ha, a sua volta ispirato.