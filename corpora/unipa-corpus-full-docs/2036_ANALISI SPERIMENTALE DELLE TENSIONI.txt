Il corso di ANALISI SPERIMENTALE DELLE TENSIONI del corso di Laurea magistrale in INGEGNERIA MECCANICA , ha i seguenti obiettivi formativi: 
Il corso si prefigge lo scopo di far conoscere le principali tecniche sperimentali di  misura delle tensioni, deformazioni e spostamenti in materiali, componenti e  strutture. La valutazione sperimentale di tali quantità è fondamentale per la  caratterizzazione meccanica di materiali tradizionali e innovati (obiettivo  formativo indicato sia per LM-20 che per LM-33), e per valutare le performance  strutturali e l'integrità strutturale di componenti e strutture.  Gli studenti apprenderanno quindi i fondamenti teorici e gli schemi e principi di  implementazione pratica di alcune delle più diffuse tecniche di misura in uso  nella moderna Meccanica Sperimentale.   Le conoscenze acquisite nel corso completano e si armonizzano in particolare  con le conoscenze relative ai metodi analitici e numerici della Meccanica  Strutturale, già acquisite dagli studenti in altri corsi caratterizzanti.