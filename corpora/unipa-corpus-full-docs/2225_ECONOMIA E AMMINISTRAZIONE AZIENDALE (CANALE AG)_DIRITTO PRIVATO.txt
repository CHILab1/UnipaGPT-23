Il corso di DIRITTO PRIVATO del corso di Laurea in ECONOMIA E AMMINISTRAZIONE AZIENDALE del curriculum ECONOMIA E AMMINISTRAZIONE AZIENDALE (CANALE AG), ha i seguenti obiettivi formativi: 
Gli obiettivi del corso consistono nello studio di larga parte della legislazione privatistica italiana, anche alla luce del nascente diritto privato europeo. In particolar modo, il corso si prefigge di approfondire i settori della soggettivita' giuridica e delle situazioni giuridiche patrimoniali e non patrimoniali, dei rapporti  di famiglia e delle successioni ereditarie, dei beni e dei diritti reali, delle obbligazioni e del contratto in generale, dei principali contratti  tipici e atipici, inclusi i contratti tra consumatori e professionisti e i contratti  d’impresa, dei rimedi, con specifico riguardo alla responsabilita' contrattuale ed extracontrattuale, e della tutela  giurisdizionale dei diritti. Verranno affrontati i seguenti temi: le caratteristiche del fenomeno  giuridico nei rapporti tra privati; le persone fisiche e giuridiche; le situazioni giuridiche  soggettive; i rapporti di famiglia e le successioni ereditarie; i beni, i diritti reali e il      possesso; gli strumenti della circolazione giuridica e gli effetti di tali strumenti,  con specifico riguardo alle obbligazioni e agli effetti reali; il contratto e le figure tipiche e atipiche di contratto; i rimedi; la garanzia patrimoniale generica e i relativi mezzi di tutela; l’onere della prova e i mezzi di prova; la pubblicita' e la trascrizione; la  prescrizione e la decadenza.