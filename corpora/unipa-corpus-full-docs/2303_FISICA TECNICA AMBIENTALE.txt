Il corso di FISICA TECNICA AMBIENTALE del corso di Laurea in INGEGNERIA AMBIENTALE PER LO SVILUPPO SOSTENIBILE , ha i seguenti obiettivi formativi: 
Il corso si prefigge l’obiettivo di porgere le nozioni di base che consentano  all’allievo di affrontare i problemi di natura termodinamica e di trasmissione del  calore maggiormente ricorrenti nella pratica progettuale. In dettaglio: - fenomeni di scambio termico in ogni sua forma (conduzione, convezione,  irraggiamento e misto); - principi della Termodinamica; - proprieta' delle sostanze pure;  - funzionamento dei cicli termodinamici diretti e inversi; - trasformazioni delle miscele d’aria umida; - meccanica dei fluidi comprimibili e incomprimibili. Il corso pone anche l’accento sulle tecnologie energetiche che, sia in ambito  civile che industriale, fanno ricorso alle fonti rinnovabili. Inoltre presenta  metodiche di progettazione e controllo della qualita' ambientale degli spazi  confinati.