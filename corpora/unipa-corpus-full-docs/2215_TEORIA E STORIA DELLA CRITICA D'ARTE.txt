Il corso di TEORIA E STORIA DELLA CRITICA D'ARTE del corso di Laurea magistrale in COMUNICAZIONE DEL PATRIMONIO CULTURALE , ha i seguenti obiettivi formativi: 
L'insegnamento di Storia della critica d'arte si propone come un corso di lettura  che introduce gli studenti alla comprensione critica delle fonti letterarie,  storiografiche, didascaliche e teoriche relative alla storia dell'arte europea.  Tema specifico del corso è la fortuna critica di Giotto. Si tratta, in questo caso  specifico, del più importante pittore dell'Italia medievale che costituisce sin dal  Trecento l'oggetto di molteplici attenzioni letterarie e visive. Attraverso la lettura  e discussione delle fonti critiche giottesche sarà ripercorsa la fortuna testuale e  visiva di un'esperienza figurativa che ha saputo ispirare artisti ed eruditi, ma  soprattutto 'formare' spettatori dal Trecento fino al presente.