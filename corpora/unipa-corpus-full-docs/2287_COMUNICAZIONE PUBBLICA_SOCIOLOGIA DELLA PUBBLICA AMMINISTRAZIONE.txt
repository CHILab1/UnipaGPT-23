Il corso di SOCIOLOGIA DELLA PUBBLICA AMMINISTRAZIONE del corso di Laurea in SCIENZE DELLA COMUNICAZIONE del curriculum COMUNICAZIONE PUBBLICA, ha i seguenti obiettivi formativi: 
L'obiettivo dell'insegnamento sarà quello di costruire un nuovo modello di  comunicazione nella pubblica amministrazione che abbia una visione cittadino- centrica. Cioè una comunicazione che abbandona l’idea che la comunicazione  sia mera informazione e che l’informazione sia mero adempimento. Dall’obbligo  di adempiere per rendere pubblici dati, documenti e informazioni al diritto di  sapere del cittadino. Ragionare sempre più su smart city e smart land per uno  sviluppo del territorio basato sì sulle tecnologie, ma centrato anche su una  nuova relazione paritaria in cui la comunicazione assume un ruolo chiave per il  dialogo, la collaborazione, la partecipazione del cittadino.