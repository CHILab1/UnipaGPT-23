Il corso di METODI QUANTITATIVI E GIS PER LO STUDIO DEI FENOMENI MIGRATORI del corso di Laurea magistrale in COOPERAZIONE, SVILUPPO E MIGRAZIONI , ha i seguenti obiettivi formativi: 
I fenomeni migratori, per definizione, implicano un movimento di persone nello  spazio. Il concetto di pensiero spaziale si fonda sullo sviluppo costruttivo di tre  elementi: il concetto di spazio, strumenti per la rappresentazione di fenomeni  spaziali e processi di ragionamento. A partire dalla conoscenza degli elementi  che caratterizzano lo spazio è possibile strutturare problemi, trovare risposte e  proporre soluzioni ai problemi posti. Il corso si propone di introdurre agli aspetti  teorico-metodologici che caratterizzano l'analisi spaziale applicata ai fenomeni  migratori e di fornire gli strumenti operativi per svolgere analisi spaziali attraverso l'utilizzo dei GIS. Il corso si propone inoltre di formare lo studente a  individuare, attraverso la lettura critica di articoli scientifici su applicazioni dei  GIS e di analisi spaziale ai fenomeni migratori, gli aspetti che caratterizzano un prodotto di ricerca, dalla definizione degli obiettivi, all'individuazione di dati e  strumenti utilizzati, sino all'analisi dei risultati. Infine, la predisposizione di un  project work intende fornire allo studente la capacità autonoma di applicare le  conoscenze acquisite per risolvere i problemi posti.