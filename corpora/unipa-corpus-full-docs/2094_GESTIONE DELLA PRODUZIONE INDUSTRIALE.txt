Il corso di GESTIONE DELLA PRODUZIONE INDUSTRIALE del corso di Laurea in INGEGNERIA GESTIONALE , ha i seguenti obiettivi formativi: 
I contenuti del corso sono stati definiti in modo coerente con i risultati di  apprendimento attesi riportati nella SUA-CdS e sono stati formulati in funzione  degli sbocchi occupazionali prevalenti. Il corso e' tra quelli caratterizzanti il corso  di laurea e copre gli aspetti legati alla gestione dei sistemi di produzione. Il corso si propone di fornire un approccio metodologico e gli strumenti  decisionali per la soluzione di problemi tipici della gestione delle attivita'  produttive con particolare riferimento alle attivita' di pianificazione, controllo e  distribuzione. Nel definire le attivita' gestionali vengono presi in considerazione  obbiettivi di carattere economico, quelli relativi alla capacita' produttiva ed alla  sincronizzazione delle fasi della produzione per soddisfare le richieste del  mercato.Tali problemi si affrontano alla luce delle piu' recenti innovazioni nelle  tecnologie di produzione in cui si richiede, nel momento gestionale, una visione  integrata tra prodotto, processo e sistema di produzione. Il corso e' strutturato in quattro moduli: il primo, di carattere introduttivo, si  propone di mettere in luce la centralita' del ruolo della funzione produzione ai fini  della competitivita' dell' impresa industriale; il secondo e' dedicato allo studio dei  sistemi di produzione; il terzo affronta il tema della gestione dei materiali; il  quarto e' dedicato all'area della programmazione e controllo della produzione.