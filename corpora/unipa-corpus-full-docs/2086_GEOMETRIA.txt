Il corso di GEOMETRIA del corso di Laurea in INFORMATICA , ha i seguenti obiettivi formativi: 
Conoscere gli elementi di base dell'Algebra Lineare e le relative applicazioni alla  Geometria, come da programma. Conoscere le dimostrazioni dei principali  teoremi. Saper definire uno spazio vettoriale attraverso una base; stabilire la  dipendenza o indipendenza lineare di un sistema di vettori attraverso la  definizione o attraverso la determinazione del rango di una matrice. Saper  descrivere un'applicazione lineare attraverso il calcolo matriciale. Saper  risolvere ed interpretare geometricamente un sistema di equazioni lineari. Saper  determinare gli autovalori, gli autovettori e i relativi autospazi di un      endomorfismo o di una matrice. Saper studiare la mutua posizione di due  sottospazi vettoriali. Saper studiare oggetti quali piani e rette e loro relative  intersezioni. Saper impostare correttamente un ragionamento ipotetico-deduttivo.