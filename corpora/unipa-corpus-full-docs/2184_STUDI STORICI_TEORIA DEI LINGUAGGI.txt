Il corso di TEORIA DEI LINGUAGGI del corso di Laurea in STUDI FILOSOFICI E STORICI del curriculum STUDI STORICI, ha i seguenti obiettivi formativi: 
Il corso mira a esaminare le potenzialità euristiche di un diagramma noto come  "Struttura a camme" e introdotto da Antoine Culioli in un articolo pionieristico del  1968: "La formalisation en linguistique". Sin dalla sua comparsa, questa  struttura è stata oggetto di numerosi analisi situate all'incrocio di linguistica,  semiotica e matematica. A tal fine, saranno messi a confronto due differenti usi  della struttura a camme per valutarne la rispettiva portata epistemologica.  Assumendo una prospettica trandisciplinare, si proverà a esaminare la struttura  a camme come supporto di riflessioni che vertono su: 1) un aspetto dell'attività  umana di linguaggio in seno alla cosiddetta Teoria delle Operazioni Enunciative  di Antoine Culioli; un aspetto dello psichismo animale in seno alla cosiddetta  Teoria delle Catastrofi di René Thom. Il paesaggio teorico che si delinea è di  una complessità straordinaria e rivela tutta la plasticità applicativa di un oggetto  formale - la struttura a camme - che non ha mai cessato di affascinare gli  studiosi provenienti dai più diversi ambiti di ricerca.