Il corso di WEB SYSTEMS DESIGN AND ARCHITECTURE (in inglese) del corso di Laurea magistrale in INGEGNERIA INFORMATICA del curriculum INTELLIGENZA ARTIFICIALE, ha i seguenti obiettivi formativi: 
L’obiettivo del corso e' quello di fornire allo studente competenze avanzate  riguardo le tecnologie web e possibili architetture di web application. Si affronteranno inizialmente le tecnologie di front-end e verranno brevemente  introdotti HTML e CSS per la creazione di contenuti dinamici nella componente  di presentazione dei documenti web. Si introdurra' poi il linguaggio XML e si  affronteranno le tecniche di base per la validazione, la manipolazione e la  presentazione di un documento XML in un formato esterno. Sara' introdotto il Core Language di Javascript e la gestione delle immagini,  degli eventi ed il controllo di consistenza dei dati immessi dall’utente. Verra' poi  affrontato il DOM (Document Object Model) di XML e la sua manipolazione  attraverso Javascript introducendo la tecnologia AJAX al fine di creare  interfacce web avanzate. Verra' infine introdotta la libreria jQuery e se ne  studieranno le funzionalita' di base relative all’interazione col DOM e il supporto  alla tecnologia AJAX. Verranno, poi approfondite le tecnologie di back-end basate sul linguaggio Java:  le classi JDBC per accesso ai database, le Servlet, i moduli Java Server Pages  (JSP), l'approccio MVC, ie il framework Spring. Verranno anche introdotti i  meccanismi di sicurezza di Spring. Sulla base delle tecnologie introdotte si illustreranno le architetture software  delle applicazioni web nel loro complesso: architetture client-server con relative  tecnologie abilitanti ed architetture a servizi. Infine, verranno introdotti alcuni strumenti per lo sviluppo di applicazioni quali i  sistemi di gestione delle versioni e i build tools e per il rilascio delle applicazioni  sulle piattaforme cloud più comuni.