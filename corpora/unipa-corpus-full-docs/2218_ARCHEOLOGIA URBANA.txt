Il corso di ARCHEOLOGIA URBANA del corso di Laurea magistrale in ARCHEOLOGIA , ha i seguenti obiettivi formativi: 
L’archeologia urbana è una disciplina nata in risposta alle problematiche di  gestione, conservazione e valorizzazione dei rinvenimenti archeologici in ambito  urbano. Essa mira allo studio dei contesti archeologici urbani, visibili all’interno  dei centri moderni o emersi nel corso di indagini di archeologia preventiva.  I partecipanti al corso dovranno adottare un approccio critico e prendere in  considerazione la complessità delle evidenze e della bibliografia, acquisendo  una solida e aggiornata metodologia nella lettura dei palinsesti urbanistici,  spesso inglobanti strutture di età antica Gli studenti saranno coinvolti in lezioni di tipo seminariale e visite a scavi urbani.  Il corso li introdurrà ad un'analisi approfondita delle tematiche salienti dello  scavo in ambito urbano che includa la conoscenza delle più recenti tecniche di  indagine. La trattazione della materia prevedrà anche la partecipazione di  specialisti o professionisti attraverso seminari o visite guidate. Il tema di specifico approfondimento nel 2023/24, comprendente un elaborato  scritto con eventuale presentazione in aula, sarà : Resilienza urbana fra passato  e presente: dalle città antiche ai moderni centri abitati