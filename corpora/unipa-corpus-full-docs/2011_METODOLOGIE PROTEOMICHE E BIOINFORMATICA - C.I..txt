Il corso di METODOLOGIE PROTEOMICHE E BIOINFORMATICA - C.I. del corso di Laurea magistrale in BIOTECNOLOGIE MEDICHE E MEDICINA MOLECOLARE , ha i seguenti obiettivi formativi: 
Il corso si pone l'obiettivo di far conoscere i concetti e i metodi fondamentali in bioinformatica, una disciplina che può essere  vista come l’intersezione tra biologia e informatica. Il corso offre una panoramica piuttosto ampia di concetti che includono  l’organizzazione e le metodologie di accesso e di ricerca in banche dati biologiche, le tecniche di allineamento a coppie e  multiple di sequenze geniche e proteiche, i più comuni strumenti accessibili on-line per l'allineamento semplice e multiplo di  sequenze, le tecniche di analisi delle immagini di microarray. La parte finale del corso mira a far conoscere un metodo  informatico di applicazione generale che si ispira ai principi della biologia: le reti neurali artificiali. Gli obiettivi formativi del modulo sono due: 1) far comprendere agli studenti il significato biologico-molecolare dell’analisi  spazio-temporale dell’espressione proteica. 2) Fornire agli studenti le conoscenze teoriche di base delle metodologie  proteomiche (elettroforesi e spettrometria di Massa), i principi chimico-fisici su cui si basano e presentare gli sviluppi  applicativi piu' recenti.