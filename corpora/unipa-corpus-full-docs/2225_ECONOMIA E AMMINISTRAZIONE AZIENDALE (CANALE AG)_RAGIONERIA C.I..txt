Il corso di RAGIONERIA C.I. del corso di Laurea in ECONOMIA E AMMINISTRAZIONE AZIENDALE del curriculum ECONOMIA E AMMINISTRAZIONE AZIENDALE (CANALE AG), ha i seguenti obiettivi formativi: 
Lo studente, al termine del modulo, dovra' acquisire le conoscenze scientifiche e metodologiche,  relative al campo generale  di questa disciplina, cioe' di quello relativo ad aziende di ogni settore, area geografica, contesto storico e dimensione. Il  modulo tratta anche elementi di ragioneria applicata alle aziende private e pubbliche e rilevazioni per il controllo interno, ad  un livello introduttivo. La suddetta formazione e' finalizzata strettamente all'acquisizione delle conoscenze necessarie allo svolgimento del  successivo modulo di Ragioneria applicata (Contabilità e bilancio delle imprese). Il modulo II del corso di Ragioneria intende fornire agli studenti le conoscenze relative alla tecnica e alla logica delle scritture  contabili in partita doppia, mettendo in luce le connessioni fra dette scritture e la formazione del bilancio di esercizio. Lo  studente dovrà essere in grado di interpretare correttamente le risultanze scritturali avendo consapevolezza del percorso che  conduce dai dati di partenza (scritture in partita doppia) ai risultati di sintesi (bilancio di esercizio). Lo studente, in particolare,  dovrà essere in grado di conoscere le principali rilevazioni contabili con riferimento alle operazioni di finanziamento,  investimento, vendita, assestamento, chiusura e riapertura.