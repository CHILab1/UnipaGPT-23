Il corso di URBANISTICA E DIRITTO URBANISTICO C.I. del corso di Laurea magistrale a ciclo unico in ARCHITETTURA , ha i seguenti obiettivi formativi: 
Fornire le conoscenze e le competenze necessarie a interpretare un testo normativo.  Fornire le conoscenze e le competenze necessarie a comprendere la dimensione e le forme di manifestazione del potere  amministrativo.  Fornire le conoscenze e le competenze necessarie a collocare il diritto urbanistico nel quadro piu' generale dell'ordinamento  amministrativo.  Fornire le conoscenze e le competenze giuridiche necessarie all’attivita' edilizia, di pianificazione e di trasformazione del  territorio. Il modulo di Urbanistica stimola l'apprendimento di strumenti e chiavi interpretative per comprendere le ragioni delle  trasformazioni urbane e territoriali in relazione alle interazioni esistenti tra organismo urbano e contesto sociopolitico. L’esplorazione storica delle pratiche di pianificazione, declinate attraverso apparati normativi, strumenti urbanistici, procedure  e metodi, si considera necessaria conoscenza finalizzata all’analisi e all’interpretazione dei fenomeni territoriali. Gli effetti dei  piani urbanistici e delle politiche urbane con i relativi orientamenti concettuali, o la loro mancata implementazione, si  considerano componenti antropiche storicizzate alla base della configurazione delle citta' contemporanee.