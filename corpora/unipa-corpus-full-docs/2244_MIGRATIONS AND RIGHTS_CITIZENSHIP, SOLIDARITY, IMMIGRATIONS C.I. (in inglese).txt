Il corso di CITIZENSHIP, SOLIDARITY, IMMIGRATIONS C.I. (in inglese) del corso di Laurea magistrale in MIGRAZIONI, DIRITTI, INTEGRAZIONE del curriculum MIGRATIONS AND RIGHTS, ha i seguenti obiettivi formativi: 
Il corso mira a fornire agli studenti le conoscenze necessarie a comprendere la cittadinanza dell’Unione europea con  particolare riferimento ai diritti di mobilità, di partecipazione politica, ed all’accesso alle prestazioni sociali nei paesi ospitanti. ll corso si propone di fornire gli strumenti e le conoscenze che consentano di comprendere le norme predisposte alla tutela dello straniero sottolineando i profili di analogia e le differenze tra i diversi ordinamenti giuridici e nella giurisprudenza delle corti nazionali ed europee. Particolare attenzione è data al tema della cittadinanza e della nazionalità, soprattutto in relazione al carattere universale di diritti fondamentali, e alle diverse esperienze di integrazione che possono essere significative quali modelli di attuazione del principio di solidarietà. Alle lezioni frontali si affiancherà l’esame di questioni giuridiche attuali che saranno analizzate attraverso il metodo del problem based learning, così che lo studente possa attivamente partecipare alla fase di apprendimento attraverso un’attività di ricerca e di risoluzione dei problemi prospettati, in modo da affiancare, ad una conoscenza accademica, una abilità pratica di risoluzione delle questioni giuridiche prospettate. In particolare, si prenderanno anche in esame, in modo comparativo, politiche di integrazione nei diversi contesti sociali.