Il corso di ESTETICA E TEORIA DEI LINGUAGGI del corso di Laurea in DISCIPLINE DELLE ARTI, DELLA MUSICA E DELLO SPETTACOLO del curriculum ARTE, ha i seguenti obiettivi formativi: 
Il tema del corso sarà la metafora, metafora visiva e linguaggi artistici.  la riflessione sulla metafora è antichissima, ma negli ultimi 40 anni,  abbiamo assistito ad uno straordinario proliferare di teorie  ed esperimenti mentali che hanno per oggetto la metafora. Il corso di propone di offrire un breve percorso ragionato  all'interno dei metaphor Studies mostrando interesse per tutti i linguaggi artistici. Obiettivo del corso e' condurre lo studente a imparare a confrontarsi con il testo filosofico, con riferimento ai temi oggetto del  corso, inserendolo nel contesto storico e di storia del pensiero, in lingua originale e nel confronto con la traduzione italiana.  Muovendo dalla specifica angolatura della domanda sull'esperienza estetica si sviluppera' un concreto dialogo ermeneutico  con le opere esaminate, sulla base dell’assunto dell’utilita' di intrecciare filosofia e storia della filosofia e tenendo presente il  dialogo con le discipline complementari. Nelle lezioni frontali e nelle esercitazioni si provera' a leggere effettivamente i testi,  misurandosi con la loro articolazione concettuale e appropriandosi del loro lessico, senza limitarsi alla costruzione di una  mera schematizzazione. I risultati acquisiti sono di volta in volta verificati con gli studenti.