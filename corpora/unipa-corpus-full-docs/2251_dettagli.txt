Anno Accademico 2023/2024
Laurea magistrale in SERVIZIO SOCIALE, DISEGUAGLIANZE E VULNERABILITA' SOCIALE
Per maggiori informazioni vai su http://www.unipa.it/struttura.html?id=2018
---------
Classe di Laurea magistrale in Servizio sociale e politiche sociali (LM-87)
Durata 2 anni
Sede PALERMO
Accesso libero
Dipartimento di Culture e società
Codice corso 2251
---------
Obiettivi Formativi
Obiettivi specifici:
OBIETTIVI FORMATIVI SPECIFICI DEL CORSO
Il corso di laurea magistrale in Servizio Sociale, diseguaglianze e vulnerabilità sociale ha come obiettivo quello di formare figure professionali capaci di realizzare analisi sociali del territorio, individuarne le problematiche e le risorse e di esercitare ruoli dirigenziali nell'ambito delle Amministrazioni pubbliche o Organizzazioni private o del privato sociale interessate, al fine di affrontare le diverse situazioni sociali che si presentano, prospettando soluzioni adeguate alla complessità dei social issues.
DESCRIZIONE DEL PERCORSO FORMATIVO
Proprio in vista di tali obiettivi formativi specifici il corso ha come suo pilastro fondamentale l'approccio interdisciplinare, fondato su una stretta connessione tra le discipline professionali del servizio sociale e quelle di ambito sociologico, giuridico, politico-economico, psicologico e filosofico-politico nelle loro diverse articolazioni. All'interno di questo quadro, oltre alle fondamentali discipline sociologiche, particolare attenzione è rivolta ad alcuni settori disciplinari per la loro importanza in vista della comprensione dei processi sociali e di una adeguata costruzione di politiche sociali mirate. In particolare: a) il Diritto privato e il Diritto amministrativo relativamente alla specializzazione su alcuni dei temi del corso (diritti di cittadinanza, diritti dei migranti, diritti dei minori, effetti sociali delle politiche e delle leggi inerenti la regolazione del welfare; b) il settore dell'Organizzazione aziendale per quanto riguarda le competenze rispetto al funzionamento dell'economia pubblica, all'attività degli enti locali, ai problemi di gestione del bilancio e alle attività di coordinamento e organizzazione di interventi nel territorio, le attività di coordinamento e gestione delle organizzazioni della cooperazione e del non profit. Il percorso formativo mira altresì a formare competenze avanzate, mediante discipline caratterizzanti, anche negli ambiti della psicologia sociale e della filosofia politica.
Affiancano questi insegnamenti ulteriori attività formative affini ed integrative appartenenti al settore IUS/20 Filosofia del diritto - con l'insegnamento “Diritti umani”, riconducibile alle tematiche relate alla gestione dei flussi migratori - e SPS/07 Sociologia generale, con un insegnamento di politica sociale.
Il carico di esami è accompagnato, oltre che dal tirocinio, dalla stesura della tesi, in vista di un più adeguato sviluppo riflessivo dell'approccio interdisciplinare precedentemente costruito con gli insegnamenti caratterizzanti e quelli affini.
---------
Sbocchi Occupazionali
Profilo:
Assistente sociale specialista (Albo sezione A)
Funzioni:
a) elaborazione e direzione di programmi nel campo delle politiche e dei Servizi Sociali; organizzazione dei sistemi manageriali nel campo della cooperazione e del non profit;
b) pianificazione, organizzazione e gestione manageriale nel campo delle politiche e dei Servizi Sociali e organizzazione dei sistemi manageriali nel campo della cooperazione e del non profit;
c) direzione di servizi che gestiscono interventi complessi nel campo delle politiche e dei Servizi Sociali e organizzazione dei sistemi manageriali nel campo della cooperazione e del non profit;
d) analisi e valutazione della qualità degli interventi nei servizi e nelle politiche del Servizio Sociale e nelle organizzazioni del campo della cooperazione e del non profit;
e) supervisione dell'attività di tirocinio degli studenti dei corsi di laurea magistrale della classe LM-87 - Servizio Sociale e politiche sociali;
f) ricerca sociale e di Servizio Sociale;
g) didattica e formazione connesse alla programmazione e gestione delle politiche del Servizio Sociale.
Competenze:
a) Competenze sociologiche (ricerca empirica, valutazione e monitoraggio, politica sociale, comunicazione pubblica), competenze politologiche (analisi delle politiche pubbliche), competenze psicologiche (psicologia dei processi lavorativi e organizzativi), diritto amministrativo, competenze relative alle discipline del servizio sociale (progettazione sociale a livello avanzato), competenze organizzativo-aziendali;
b) Competenze sociologiche (ricerca empirica, valutazione e monitoraggio, politica sociale, comunicazione pubblica), competenze psicologiche (psicologia dei processi lavorativi e organizzativi), diritto amministrativo, competenze relative alle discipline del servizio sociale (progettazione sociale a livello avanzato), competenze organizzativo-aziendali;
c) Competenze sociologiche (ricerca empirica, valutazione e monitoraggio, politica sociale, comunicazione pubblica), competenze psicologiche (psicologia dei processi lavorativi e organizzativi), diritto amministrativo, competenze relative alle discipline del servizio sociale (progettazione sociale a livello avanzato), competenze organizzativo-aziendali;
d) Competenze sociologiche (ricerca empirica, valutazione e monitoraggio, politica sociale, comunicazione pubblica), competenze psicologiche (psicologia dei processi lavorativi e organizzativi, competenze organizzativo-aziendali;
e) Competenze relative alle discipline del servizio sociale (progettazione sociale a livello avanzato);
f) Competenze sociologiche (ricerca empirica, valutazione e monitoraggio, politica sociale, comunicazione pubblica), competenze relative alle discipline del servizio sociale (progettazione sociale a livello avanzato);
g) Competenze sociologiche (ricerca empirica, valutazione e monitoraggio, politica sociale), competenze psicologiche (psicologia dei processi lavorativi e organizzativi), competenze relative alle discipline del servizio sociale (progettazione sociale a livello avanzato).
Sbocchi:
Enti, servizi ed organizzazioni pubblici, privati e del privato sociale.
---------
Caratteristiche della Prova Finale
Il corso di laurea magistrale in Servizio Sociale, diseguaglianze e vulnerabilità sociale richiede per la prova finale obbligatoria la stesura di un elaborato originale collegato anche, ma non necessariamente, all'esperienza di tirocinio. Esso dovrà testimoniare la capacità di mobilitare le conoscenze disponibili dei dati descrittivi e della letteratura pertinente l'argomento, il loro corretto trattamento critico, la capacità di trarre conclusioni mature e adeguate, la messa in evidenza di indicazioni operative in relazione ai casi empirici esaminati.
---------
