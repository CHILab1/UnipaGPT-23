Il corso di BIOLOGIA ANIMALE E ZOOLOGIA del corso di Laurea in FARMACEUTICA E NUTRACEUTICA ANIMALE , ha i seguenti obiettivi formativi: 
La disciplina fornisce i contenuti necessari allo studio della zoologia attraverso la descrizione morfologica dei principali  gruppi  di invertebrati e vertebrati e della loro tassonomia. Lo studente acquisirà competenze relative alle principali caratteristiche  anatomiche e morfologiche di vertebrati ed invertebrati nonchè all’uso di chiavi dicotomiche utili per l’identificazione dei  principali gruppi trattati durante il corso. Il Corso si propone di fornire le nozioni di base della Biologia Animale  le quali rappresentano uno strumento per affrontare  studi scientifici interdisciplinari. In particolare, l'insegnamento si propone di fornire le nozioni fondamentali relative al concetto  di biodiversità e agli aspetti e/o teorie evolutive ad essa correlati. Saranno accennate le distinzioni tra organismi eucarioti e  procarioti, autotrofi ed eterotrofi nozioni preliminari per l’approccio allo studio e alla conoscenza: dei principi dello sviluppo;  dell’omeostasi, dell’escrezione e termoregolazione; dei  processi riproduttivi e delle strutture e architetture animali per il  sostegno, protezione e movimento; dei fluidi interni e della respirazione; della digestione e nutrizione, meccanismi di  alimentazione e fabbisogni  nutrizionali. Un focus sarà dedicato allo studio del sistema immunitario come strumento per la  valutazione delle risposte allo stress degli organismi. Nella fase conclusiva saranno valutati alcuni casi studio in merito alla  possibilità di estrarre molecole bioattive dagli organismi marini con funzioni antimicrobiche o antitumorali e/o la possibilità di  utilizzare prodotti alimentari di varia origine per il mantenimento dello stato di salute animale. Durante il corso si prenderà in  considerazione lo svolgimento di seminari di approfondimento.