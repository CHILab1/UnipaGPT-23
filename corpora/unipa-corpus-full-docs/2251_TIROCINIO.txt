Il corso di TIROCINIO del corso di Laurea magistrale in SERVIZIO SOCIALE, DISEGUAGLIANZE E VULNERABILITA' SOCIALE , ha i seguenti obiettivi formativi: 
Il tirocinio è un luogo di interazione tra teoria e pratica, un’esperienza guidata nella realtà dei servizi finalizzata all’apprendimento professionale e all’acquisizione graduale di competenze in materia di programmazione e  gestione di politiche e servizi sociali. Scopo primario sarà l’apprendimento della metodologia del processo di valutazione e pianificazione di servizi, progetti e politiche e l’applicazione rigorosa del metodo scientifico per la realizzazione degli interventi sociali. In tutte le attività proposte, gli/le studenti/esse,     professionisti in fase di specializzazione, avranno l’opportunità di sperimentare la pianificazione e la programmazione strategica. L’ intera esperienza di tirocinio consisterà nello svolgimento di uno specifico programma di apprendimento pratico all’interno delle strutture ospitanti, siano esse aziende, enti pubblici o privati, cooperative, onlus, associazioni, centri di ricerca, studi professionali, progetti di ricerca etc. che prevedano la sperimentazione delle attività professionali specifiche del servizio sociale (Cfr. D.P.R. 328/01 art. 21, comma 1). L’esperienza prevede che gli studenti e le studentesse acquisiscano una buona comprensione del territorio, che sappiano rilevare analizzare le risorse, le competenze, le normative di riferimento nonché le conoscenza relative ai diritti delle persone (utenti). I tirocinanti dovranno acquisire le abilità professionali necessarie all’espletamento di interventi altamente complessi che richiedono capacità di integrazione interdisciplinare e interistituzionale.