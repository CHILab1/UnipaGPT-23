Anno Accademico 2023/2024
Laurea in VITICOLTURA ED ENOLOGIA
Per maggiori informazioni vai su http://www.unipa.it/struttura.html?id=542
---------
Classe di Laurea in Scienze e tecnologie agrarie e forestali (L-25)
Durata 3 anni
Sede MARSALA
Accesso libero
Dipartimento di Scienze Agrarie, Alimentari e Forestali
Codice corso 2138
---------
Obiettivi Formativi
Obiettivi specifici:
Il Corso di Laurea in 'Viticoltura ed Enologia' fornisce le conoscenze di base nel campo della biologia, della tecnologia dei processi e dell'economia aziendale- connessi alla viticoltura da vino e da tavola, alla produzione e valutazione qualitativa dei prodotti viti-vinicoli.
Inoltre il Corso trasmette conoscenze di base di economia aziendale, di mercato e di legislazione, delle principali metodologie e tecniche di analisi enologiche, per l'esecuzione e gestione degli interventi nell'ambiente in ambito viticolo ed enologico, necessari per la gestione della intera filiera produttiva vitivinicola,.
Il Laureato nel Corso di Laurea in 'Viticoltura ed Enologia' acquisisce una conoscenza di base su materie propedeutiche quali matematica, statistica, fisica, chimica, biologia vegetale e genetica agraria, indispensabili per la comprensione dei fondamenti delle materie professionali del settore. Tali conoscenze consentono di raggiungere un livello di preparazione professionale che comprende i principi della biochimica e della microbiologia, gli elementi delle scienze del suolo, degli impianti irrigui, delle tecniche di allevamento e difesa della vite, dei processi enologici produttivi, dei controlli della qualita' sui prodotti ottenuti e della gestione economica della filiera viti-vinicola. Nella sua formazione il Laureato matura competenze riguardanti la biologia della vite e degli organismi protecnologici e alterativi, le tematiche legate alla qualita' fisica, chimica e biologica del suolo, l'impianto del vigneto e la sua gestione agronomica, le tecnologie enologiche di processo, le analisi chimico-fisiche, sensoriali e microbiologiche finalizzate al controllo dei processi produttivi vitivinicoli, per l'esecuzione di modalita' di intervento operative mirate a conseguire il massimo risultato ottenibile nel settore produttivo viti-vinicolo. Parimenti acquisisce le conoscenze relative alle principali normative di settore e dei principi di economia aziendale ed estimo adeguate per lo svolgimento di attivita' professionali autonome quali pianificazione, sviluppo e gestione di imprese viti-vinicole, stime dei beni fondiari, di mezzi tecnici, di impianti e prodotti viti-vinicoli.
Il profilo richiede la capacita' dialettica necessaria a divulgare e argomentare le proprie idee tecniche con gli specialisti del settore e i non-specialisti, una sufficiente padronanza della lingua inglese o una lingua di altra nazione europea, indispensabile per la lettura e interpretazione di testi tecnici, per scambi di natura professionale e la divulgazione delle conoscenze di base.
Il livello di preparazione che i laureati conseguono deve consentire, comunque, di operare in tutti i paesi dell'U.E.. La formazione acquisita consente di operare, nell'ambito delle competenze previste per il professionista junior ai sensi della citata legge, nei seguenti campi:
- direzione, amministrazione, nonchE' consulenza in aziende vitivinicole per la produzione e trasformazione dell'uva e dei prodotti derivati, affinamento, conservazione, imbottigliamento e commercializzazione dei vini;
- direzione, amministrazione, nonchE' consulenza in aziende vitivinicole, con particolare riferimento alla scelta varietale, all'impianto del vigneto, alla conduzione ed agli aspetti fitosanitari dei vigneti;
- direzione ed espletamento di funzioni di carattere vitivinicolo in enti, associazioni e consorzi;
- esecuzione di analisi microbiologiche, chimico-fisiche e sensoriali dell'uva, dei mosti e dei vini con valutazione dei risultati per il controllo della qualita' e per la valorizzazione dei costituenti nutraceutici dei prodotti ottenuti;
- collaborazione, in fase di progettazione delle aziende, nella scelta della tecnologia funzionale all'ottimizzazione dei processi produttivi viticoli ed enologici;
- organizzazione aziendale della distribuzione e della commercializzazione dei prodotti vitivinicoli.
---------
Sbocchi Occupazionali
Profilo:
Esperto in Viticoltura ed Enologia
Funzioni:
La direzione e liespletamento di funzioni di carattere vitivinicolo in enti, associazioni e consorzi.
Collaborazione, in fase di progettazione ed organizzazione delle aziende e degli stabilimenti nella scelta della tecnologia funzionale all'ottimizzazione dei processi produttivi viticoli ed enologici.
Competenze:
La formazione acquisita consente di operare, nell'ambito delle competenze previste per il professionista junior ai sensi della legge 129 del 10/04/1991, nei seguenti campi: direzione, amministrazione, nonchE' consulenza in aziende vitivinicole per la produzione e trasformazione dell'uva e dei prodotti derivati, affinamento, conservazione, imbottigliamento, distribuzione e commercializzazione dei vini e dei prodotti derivati.
Direzione, amministrazione, nonchE' consulenza in aziende vitivinicole, con particolare riferimento alla scelta varietale, all'impianto del vigneto, alla conduzione ed agli aspetti fitosanitari dei vigneti.
Esecuzione di analisi microbiologiche, enochimiche, chimico-fisiche ed organolettiche dell'uva, dei mosti e dei vini con valutazione dei risultati per il controllo della qualita' e per la valorizzazione dei costituenti nutraceutici dei prodotti ottenuti.
Organizzazione aziendale della distribuzione e della commercializzazione dei prodotti vitivinicoli, compresi gli aspetti di comunicazione, di marketing e di immagine.
Sbocchi:
Sulla base delle competenze di carattere generale acquisite durante il corso di studi, il Laureato in "Viticoltura ed Enologia" potra' svolgere le sue attivita' presso industrie alimentari di prodotti trasformati per via fermentativa, presso aziende vitivinicole svolgendo il ruolo di enologo e presso studi associati di consulenza vitivinicola. Inoltre la laurea consente di poter gestire in prima persona un'azienda ad indirizzo vitivinicolo per l'impianto e gestione del vigneto, trasformazione e commercializzazione del prodotto.
---------
Caratteristiche della Prova Finale
Per conseguire la Laurea in Viticoltura ed Enologia lo/la studente/ssa deve:
- Aver acquisito i 180 crediti formativi universitari relativi alle discipline di base, caratterizzanti, affini ed integrative, di libera scelta, alla conoscenza della lingua straniera, compres1 i 12 CFU relativi al tirocinio teorico-pratico in 2 fasi, nonche' i 3 CFU relativi alla prova finale.
La prova finale ha l'obiettivo di verificare il livello di maturita' e la capacita' critica del laureando con riferimento agli apprendimenti e alle conoscenze acquisite, a completamento delle attivita' previste dall'ordinamento didattico.
---------
