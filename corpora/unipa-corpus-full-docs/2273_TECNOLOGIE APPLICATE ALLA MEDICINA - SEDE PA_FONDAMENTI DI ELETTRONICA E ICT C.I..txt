Il corso di FONDAMENTI DI ELETTRONICA E ICT C.I. del corso di Laurea in INGEGNERIA BIOMEDICA del curriculum TECNOLOGIE APPLICATE ALLA MEDICINA - SEDE PA, ha i seguenti obiettivi formativi: 
Il corso si propone di fornire gli strumenti per progettare e programmare dispositivi e realizzare applicazioni per l’Internet of  Things, utilizzando terminali fissi e mobili, dispositivi di prototipazione e piattaforma Arduino. In particolare, le componenti di  un tipico sistema IoT vengono illustrate seguendo un percorso data-oriented: dalla generazione dei dati provenienti da  sensori, alla loro trasmissione wireless all’interno di una rete WSAN/WLAN/WPAN, fino alla memorizzazione all’interno di un  sistema software. Un primo obiettivo formativo, tramite l’analisi di alcune board di riferimento, prevede la capacita' di progettare, integrare e  programmare oggetti intelligenti equipaggiati con sensori e attuatori. Un secondo obiettivo formativo prevede l’analisi e la  comprensione dei fenomeni di propagazione radio, in ambienti indoor e outdoor, e delle tecnologie radio per la connettivita'  degli oggetti intelligenti. Un terzo obiettivo formativo prevede lo studio delle piattaforme e dei protocolli per la raccolta e  l’elaborazione dei dati raccolti, al fine di rendere lo studente capace di valutare, a livello di sistema, una applicazione IoT  completa. Analisi del sistema elettronico complesso e sua ripartizione in moduli funzionali. Lo studente apprendera' funzione e  caratteristiche dei vari sottomoduli, con riferimento ad applicazioni in ambito sia analogico che digitale.