Il corso di ASPETTI QUALITATIVI DEI FRUTTI DI PIANTE ARBOREE del corso di Laurea in SCIENZE GASTRONOMICHE , ha i seguenti obiettivi formativi: 
Obiettivo del corso è trasferire le conoscenze sulle  caratteristiche morfologiche,  biometriche, fisiche, chimiche e nutrizionali dei frutti prodotti dalle principali  specie arboree, che possono essere reperiti sul mercato, sia tal quali che come  prodotti trasformati. Per quanto concerne i frutti che possono essere prodotti nel  territorio italiano, particolare attenzione sarà riservata al trasferimento delle  conoscenze dei principali parametri ambientali (clima/suolo) e sociali che  possono determinare la diversa distribuzione delle varie specie e delle relative  cultivar nei territori. Per le specie/cultivar i cui prodotti sono contraddistinti da  marchi di riconoscimento comunitario, l'attenzione sarà focalizzata nel trasferire  ai discenti le conoscenze storiche, culturali, agronomiche e le strategie  perseguite ai fini dell'acquisizione del marchio stesso. Incontri e seminari con  personale degli enti di certificazioni consentiranno di comprendere quali sono i  parametri da prendere in considerazione al fine di stabilire la rispondenza del  prodotto a quanto dichiarato nel protocollo di produzione. In particolare saranno  trasferite le conoscenze e le competenze relative alle caratteristiche qualitative,  merceologiche e tecnologiche delle principali produzioni frutticole. Tali  informazioni costituiranno lo strumento per la caratterizzazione e la  valorizzazione delle materie prime da impiegare nell'ambito delle rispettive filiere  agro-alimentari.