Il corso di URBAN AND REGIONAL PLANNING FOR DEVELOPMENT (in inglese) del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum ECONOMIC DEVELOPMENT, COOPERATION AND MIGRATION, ha i seguenti obiettivi formativi: 
Obiettivo generale e' consolidare e approfondire la conoscenza di base della  teoria e tecnica urbanistica anche con alcune esercitazioni pratiche. In particolare, il corso mira ad attivare l’acquisizione di consapevolezza delle  interazioni che esistono tra organismo urbano, contesto socio-politico e  paesaggio, tra le componenti strutturali della natura dei luoghi e gli orientamenti  storico culturali che presiedono alla loro trasformazione, attraverso la rassegna  critica delle fasi salienti di trasformazione territoriale e il processo evolutivo di  costruzione disciplinare in Italia, dal secondo dopoguerra ad oggi e con  specifica attenzione alla realta' siciliana. L’esplorazione storica delle concrete soluzioni adottate, declinate attraverso  apparati normativi, strumenti urbanistici, procedure e metodi, si considera  necessaria conoscenza finalizzata all’analisi e all’interpretazione dei fenomeni  territoriali e dell’interdipendenza esistente tra insediamento umano e paesaggio  contemporaneo con particolare riguardo al livello del territorio comunale. Gli  effetti dei piani urbanistici e delle politiche urbane con i relativi orientamenti  concettuali, o la loro mancata implementazione, si considerano componenti  antropiche storicizzate che sono riconoscibili nella concreta realta'  paesaggistica degli insediamenti umani suscettibili di nuove trasformazioni.