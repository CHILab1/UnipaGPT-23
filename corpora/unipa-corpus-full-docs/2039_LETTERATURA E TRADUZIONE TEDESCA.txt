Il corso di LETTERATURA E TRADUZIONE TEDESCA del corso di Laurea magistrale in LINGUE MODERNE E TRADUZIONE PER LE RELAZIONI INTERNAZIONALI , ha i seguenti obiettivi formativi: 
Con riferimento al quadro A4.a (obiettivi formativi) e considerati i quadri A2.a. e  A2.b della scheda SUA del CdS, il corso si concentra sulle strategie traduttive  letterarie, con particolare attenzione alla prosa breve tedesca del Novecento e  alle sue varianti, dai racconti di Kafka alle Kurzgeschichten del secondo  dopoguerra. Il corso propone una panoramica teorico-metodologica sulle teorie  delle traduzione, con particolare riferimento ai testi nati in ambito germanofono e  ai contemporanei Translation Studies. L’analisi contrastiva di piu' traduzioni di  uno stesso testo consentira' allo studente di imparare a riconoscere le diverse  strategie adottate dai traduttori nei testi presi in esame. Attraverso le  esercitazioni di traduzione di brevi testi letterari dal tedesco all’italiano, lo  studente sara' in grado di elaborare un approccio traduttivo proprio. Allo stesso  tempo, il confronto con le scelte adottate dagli altri studenti stimolera' una  riflessione attiva e partecipata sui diversi metodi del tradurre.