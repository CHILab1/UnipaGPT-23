Il corso di METODI E TECNICHE DELLA FORMAZIONE/TEACHING METHODS AND STRATEGIES (in inglese) del corso di Laurea magistrale in SCIENZE PEDAGOGICHE del curriculum FORMAZIONE E PROGETTAZIONE, ha i seguenti obiettivi formativi: 
Il corso intende offrire una conoscenza consapevole degli accorgimenti  principali per migliorare la qualità della lezione in classe, delle opinioni infondate  che sovente guidano le pratiche didattiche degli insegnanti, nonché dei principi  didattici fondamentali che hanno la maggiore probabilità di favorire  miglioramenti significativi negli apprendimenti degli alunni. Esso persegue i  seguenti obiettivi generali: - Riconoscere le implicazioni sociali dell’attività di insegnante ed i fattori che  interferiscono sull’efficacia didattica. - Identificare le componenti fondamentali di una lezione efficace. - Analizzare le false credenze che orientano gli insegnanti verso prassi  didattiche dispersive e di scarsa efficacia. - Identificare le regole principali formulate sulla base delle evidenze scientifiche  con cui promuovere un apprendimento efficace negli alunni.