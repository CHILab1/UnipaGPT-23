Il corso di DIRITTO AMMINISTRATIVO del corso di Laurea in SCIENZE DELLA COMUNICAZIONE del curriculum COMUNICAZIONE PUBBLICA, ha i seguenti obiettivi formativi: 
Gli obiettivi formativi del corso sono quelli di fornire agli studenti ed alle  studentesse le principali nozioni relative all'organizzazione delle pubbliche  amministrazioni e alla disciplina dell'attività amministrativa, con un peculiare  approfondimento della relazione giuridica tra la pubblica amministrazione ed il  cittadino utente nella prospettiva del rilievo giuridico della trasparenza  amministrativa e delle misure attuative, e della disciplina della comunicazione  pubblica. Il corso si propone di fare acquisire conoscenze avanzate ed aggiornate  della  disciplina giuridica  e dei poteri delle pubbliche amministrazioni, nell'attuale  evoluzione espansiva della digitalizzazione dell'attività amministrativa, anche  nell'ottica del potenziamento della trasparenza della pubblica amministrazione e  della razionalizzazione e semplificazione dell'attività amministrativa.