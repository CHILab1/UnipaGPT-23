Il corso di PRODUZIONI ANIMALI E ITTICHE del corso di Laurea in SCIENZE  E TECNOLOGIE AGROALIMENTARI del curriculum SCIENZE E TECNOLOGIE AGROALIMENTARI, ha i seguenti obiettivi formativi: 
L’insegnamento si propone di fornire agli studenti le conoscenze scientifiche e tecniche per perseguire e valutare la qualita'  tecnologica, igienico sanitaria e organolettica e le proprieta' nutrizionali e salutistiche dei prodotti (latte, carne e uova) ottenuti  negli allevamenti delle principali specie zootecniche (bovini, ovini, caprini, suini, avicoli). Viene approfondito il ruolo delle  componenti fisiologiche, genetiche, strutturali, tecniche ed organizzative del sistema di allevamento sul benessere degli  animali e sulla qualita' dei prodotti. Vengono esaminate le normative in vigore che stabiliscono i requisiti igienici dei prodotti di  origine animale e ne regolamentano il controllo qualitativo, la tracciabilita' e la certificazione. Relativamente al modulo produzioni ittiche, questo ha l’obiettivo di far conoscere l’effetto dei fattori ambientali e gestionali   della gestione di filiera, sullo stato e la qualita' delle produzioni ittiche, “from sea to fork “; si illustreranno i metodi principali di  valutazione delle risorse da pesca, si illustrera' come diverse tipologie di pesca, possano restituire produzioni di differente  qualita' e valore nutrizionale, in grado di soddisfare diversi mercati; verra' illustrato il ruolo dell’acquacoltura nel  soddisfacimento della richiesta globale, nazionale e regionale, di prodotto ittico. Saranno presentati i principali metodi di  acquicoltura sostenibile praticata in Mediterraneo e le relative risorse. Saranno definiti gli indicatori e le metodologie per la  caratterizzazione della qualita' dei prodotti ittici, sia selvatici che allevati: qualita' merceologica, qualita' nutrizionale, shelf-life.  Verra' illustrato come e' possibile valorizzare le produzioni locali, sia della pesca che dell’acquacoltura, attraverso la messa in  evidenza delle caratteristiche intrinseche di qualita, attraverso processi di trasformazione tradizionali e innovativi, attraverso  adozioni di certificazioni ambientali a supporto della qualita' di processo e di prodotto e attraverso marchi di tipicita' e  produzioni di nicchia.