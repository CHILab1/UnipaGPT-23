Il corso di LABORATORIO DI FISICA I del corso di Laurea in SCIENZE FISICHE , ha i seguenti obiettivi formativi: 
L'obiettivo principale del primo modulo, TEORIA DEGLI ERRORI CON LABORATORIO (6 CFU), dell'insegnamento di  LABORATORIO DI FISICA I (12 CFU), e' quello di acquisire le metodologie di base della Fisica Sperimentale e in particolare  dell'acquisizione dei dati sperimentali e l'analisi degli errori nelle misure di grandezze fisiche, che sono fondamentali per  valutare l'attendibilita' delle misure stesse. Attraverso le esperienze di laboratorio e le esercitazioni svolte in aula, lo studente  sviluppera' specifiche capacita' che gli consentiranno di individuare gli aspetti essenziali dei fenomeni studiati e applicare i  metodi fisico-matematici per l'elaborazione dei dati acquisiti e la validazione dei risultati ottenuti, nonche' sviluppare la  capacità di progettazione didattica di esperienze di laboratorio. Gli esperimenti proposti riguardano argomenti di meccanica e  consentono di acquisire dati sperimentali validi per l'applicazione della teoria degli errori e dell'analisi statistica. In particolare,  gli studenti eseguiranno: un esperimento che consenta di applicare il metodo dell'analisi grafica in scala lineare; un  esperimento che consenta di applicare il metodo dell'analisi grafica in scala logaritmica; un esperimento che consenta di  verificare le proprietà statistiche della deviazione standard per una distribuzione gaussiana; infine un esperimento a scelta  degli studenti tra quelli proposti dal docente. Gli studenti svolgeranno un esperimento con il metodo di acquisizione manuale,  uno con l'utilizzo dei sensori real-time e uno con l'utilizzo delle tecnologie dell'informazione e della comunicazione (ICT). L'obiettivo principale del Modulo 2, denominato Analisi Statistica dei Dati con Laboratorio, del corso di Laboratorio di Fisica I  e' quello di fornire una conoscenza approfondita dell'analisi statistica dei dati necessaria per sviluppare la padronanza dei  metodi di analisi dei dati sperimentali, che sta alla base della Fisica sperimentale e che costituisce un bagaglio fondamentale  per gli studenti che si avvieranno alla ricerca scientifica. Le tecniche e gli strumenti di laboratorio verranno utilizzati per  verificare criticamente leggi e principi noti (gia' introdotti con le lezioni frontali), identificare e separare le variabili da cui  dipende un fenomeno ed effettuare test per la verifica delle ipotesi. Gli studenti, organizzati in piccoli gruppi, imparano ad  organizzare un esperimento, prendendo le opportune precauzioni per la corretta riuscita dello stesso ed organizzandosi per  lavorare in collaborazione. Imparano inoltre a scrivere una relazione descrittiva e a trarre le dovute conclusioni fisiche e  statistiche dall'analisi dei dati.  Gli esperimenti proposti consentono di acquisire dati sperimentali validi per l'applicazione della teoria degli errori e dell'analisi  statistica. In particolare, l'esperimento sul moto oscillatorio del pendolo richiede lo studio di una variabile gaussiana e del test  del chi quadrato per una distribuzione. L'esperimento con guidovia sul moto rettilineo uniformemente accelerato consente di  approfondire il metodo dei minimi quadrati e applicare il test del chi quadrato per l'adattamento funzionale. Infine,  l'esperimento sul moto rotatorio riguarda la meccanica rotazionale e il metodo dei minimi quadrati per una retta.