Il corso di COMPILATORI del corso di Laurea in INFORMATICA , ha i seguenti obiettivi formativi: 
L'insegnamento ha due obiettivi. Il primo e' di natura culturale. Si vuole cioe’  introdurre una teoria, quella alla base della realizzazione dei compilatori per i  linguaggi di programmazione, che rappresenta probabilmente il piu' importante  contributo scientifico allo sviluppo e alla diffusione delle tecnologie informatiche. Il secondo obiettivo e' piu' applicativo. Lo studente alla fine del corso sarà  capace di costruire in maniera indipendente un analizzatore lessicale e un  analizzatore sintattico, e svolgere le relative azioni semantiche, rendendolo abile  a risolvere problemi di questa natura al livello industriale. Anche qualora lo  studente non venga mai coinvolto (nella propria carriera lavorativa) nel progetto  di un nuovo compilatore, e' comunque altamente probabile che si trovi spesso  ad utilizzare metodologie e tecniche che di tale teoria fanno parte: dagli automi  e le grammatiche come formalismi per definire il comportamento di un sistema,  alle tecniche per realizzare traduttori eventualmente piu' semplici di un  compilatore vero e proprio (ad esempio, l'interprete di un file di configurazione). Verra' studiata la struttura generale di un compilatore, ponendo poi particolare  enfasi agli aspetti di analisi lessicale e di parsing. Verranno studiati parser di  tipo top-down (a discesa ricorsiva, predittivi e LL(1)) e di tipo bottom-up (SLR,  LR e LALR). Infine, saranno esaminati esempi di traduttori per semplici  linguaggi.