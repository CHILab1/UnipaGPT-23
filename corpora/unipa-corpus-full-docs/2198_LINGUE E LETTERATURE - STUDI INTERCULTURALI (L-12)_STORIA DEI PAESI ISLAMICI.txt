Il corso di STORIA DEI PAESI ISLAMICI del corso di Laurea in LINGUE E LETTERATURE - STUDI INTERCULTURALI del curriculum LINGUE E LETTERATURE - STUDI INTERCULTURALI (L-12), ha i seguenti obiettivi formativi: 
Obiettivo del corso e' quello di introdurre lo studente alla conoscenza della  storia dell'Islam, a partire dalle sue origini e fino all'epoca moderna (inizi XX  secolo), guidandolo alla comprensione di eventi e dinamiche diversi che hanno  caratterizzato lo spazio arabo e islamico nel corso del tempo. Oltre alle  conoscenze delle principali vicende legate alla storia islamica, lo studente  acquisir√† gli strumenti necessari a riflettere in modo critico su questioni legate  alla nascita e allo sviluppo dell'islam, e ad operare autonomamente  approfondimenti su aspetti diversi, a livello storico, istituzionale e culturale.