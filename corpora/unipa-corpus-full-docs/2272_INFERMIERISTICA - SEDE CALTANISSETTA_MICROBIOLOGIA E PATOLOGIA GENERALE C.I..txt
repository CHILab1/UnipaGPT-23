Il corso di MICROBIOLOGIA E PATOLOGIA GENERALE C.I. del corso di Laurea in INFERMIERISTICA del curriculum INFERMIERISTICA - SEDE CALTANISSETTA, ha i seguenti obiettivi formativi: 
Conoscere il sistema immunitario e i meccanismi di difesa dell’ospite, le caratteristiche dell’immunità innata e di quella  acquisita. Acquisire la conoscenza sulle strategie di mantenimento dell’omeostasi e comprendere i meccanismi molecolari in  grado di generare la malattia. Conoscere la fisiopatologia delle risposte infiammatorie, locali e sistemiche, attraverso l’azione  delle cellule e dei mediatori coinvolti. Conoscere la fisiopatologia di organi, sistemi e apparati e le principali metodologie  diagnostiche in ambito laboratoristico. Apprendere la risposta immunitaria e infiammatoria ai vaccini. Conoscere lo sviluppo  della malattia neoplastica attraverso l'analisi degli Hallmark del cancro, dei principali cancerogeni e attraverso lo studio dei  principali geni coinvolti. Acquisire le conoscenze di base del mondo dei microrganismi, che includono: caratteristiche strutturali e biologiche dei  microorganismi e interazioni tra microorganismi ed ospite. Conoscere e comprendere i meccanismi dell’azione patogena dei  microrganismi in generale e di alcuni importanti patogeni in particolare. Gli studenti apprenderanno alcuni aspetti applicativi  della microbiologia, con particolare attenzione per le metodiche di controllo delle infezioni microbiche e i principi generali della  diagnosi microbiologica. Gli studenti dovranno dimostrare di sapere correlare le conoscenze microbiologiche alla assistenza  infermieristica.