Il corso di TETTONICA E GEOLOGIA REGIONALE del corso di Laurea in SCIENZE GEOLOGICHE , ha i seguenti obiettivi formativi: 
Sara' approfondita l’analisi dell’interazione tra tettonica e sedimentazione  attraverso lo studio dell’evoluzione dei margini continentali nel contesto della  tettonica globale con riferimento allo studio delle regioni geodinamiche. Il corso  si propone di fornire conoscenze di base della geologia e della tettonica  dell'area mediterranea e in particolare della catena alpino-appenninica. Al termine del laboratorio lo studente avra' appreso come si effettua un rilievo  sismico e come si legge un profilo sismico e sara' in grado di:  - riconoscere le unita' sismiche (sequenze e facies);  - interpretare le strutture tettoniche prodotte da differenti tipi di deformazione;  - calibrare con dati di pozzo una sezione sismica, leggere in modo autonomo  una sezione sismica e ricostruire l’evoluzione geologica dell’area indagata;  - riconoscere l’assetto stratigrafico-strutturale rappresentato in una carta  geologica e ricostruire le principali fasi dell’evoluzione tettono-sedimentaria  dell’area rappresentata in carta;  - eseguire sezioni geologiche a varia scala, sezioni geologiche bilanciate e  risolvere esercizi relativi al calcolo dello spessore degli strati ed al rigetto delle  faglie e alla proiezione stereografica di misure.