Il corso di PRODUZIONE DELLE SEMENTI E MIGLIORAMENTO GENETICO C.I. del corso di Laurea magistrale in SCIENZE DELLE PRODUZIONI E DELLE TECNOLOGIE AGRARIE del curriculum PRODUZIONI VEGETALI, ha i seguenti obiettivi formativi: 
Il corso si prefigge di fornire agli studenti elementi fondamentali di conoscenza sulla struttura genetica delle specie vegetali  coltivate, sul controllo genetico dei caratteri di interesse agrario, sui metodi per creare nuova variabilita', sui modelli di  gestione delle generazioni segreganti e sui principali metodi di miglioramento applicati alle specie agrarie. L’articolazione degli argomenti e la trattazione degli stessi consentira' di acquisire conoscenze delle basi genetiche per il  controllo dei caratteri quantitativi e qualitativi nonche' sui metodi per stimare il valore del materiale genetico parentale, per  realizzare il miglior guadagno selettivo nel miglioramento delle specie autogame ed allogame e per costituire nuove varieta'  attraverso metodi tradizionali ed innovativi. L’obiettivo del modulo e' quello di fornire da una parte le conoscenze di base sulla biologia dello sviluppo del seme e su tutti  gli aspetti della produzione delle sementi di specie erbacee da pieno campo ed ortive (conservazione e moltiplicazione delle  varieta, aspetti agronomici, normativi e tecnologici) e dall'altra le conoscenze circa le connessioni ed interdipendenze tra i  diversi segmenti dell’intera filiera sementiera; l’insieme delle informazioni costituiranno lo strumento fondamentale ai fini della  progettazione e della consulenza ad aziende sementiere e alle aziende agricole.