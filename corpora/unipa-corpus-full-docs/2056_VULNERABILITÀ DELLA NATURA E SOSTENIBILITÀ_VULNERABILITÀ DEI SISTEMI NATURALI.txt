Il corso di VULNERABILITÀ DEI SISTEMI NATURALI del corso di Laurea magistrale in SCIENZE DELLA NATURA del curriculum VULNERABILITÀ DELLA NATURA E SOSTENIBILITÀ, ha i seguenti obiettivi formativi: 
Il corso si propone di fornire agli studenti le informazioni necessarie per la  formazione avanzata nell'ambito dell’analisi della vulnerabilità degli ecosistemi  naturali. In particolare, attraverso lo studio dei concetti specifici di base, l’analisi  di casi di studio e le attività pratiche proposte si intendono analizzare le  caratteristiche e i servizi dei principali sistemi naturali e driver di cambiamento, i  concetti e i metodi di studio relativi all’analisi della vulnerabilità degli ecosistemi,  tra cui la sensibilità, la resilienza e la capacità di adattamento. Un focus  particolare verrà fatto sul tema della vulnerabilità dei sistemi al cambiamento  climatico.