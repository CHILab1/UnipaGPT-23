Il corso di CLINICA ODONTOSTOMATOLOGICA C.I. del corso di Laurea magistrale a ciclo unico in ODONTOIATRIA E PROTESI DENTARIA , ha i seguenti obiettivi formativi: 
Obiettivo del corso e' l'approfondimento delle conoscenze di anatomo fisiologia delle VAS e lo studio delle patologie  infiammatorie, degenerative e neoplastiche del naso e seni paranasali, del cavo orale, rinofaringe, orofaringe e ipofaringe.  Particolare attenzione verra' dedicata alle tecniche di diagnosi strumentale delle lesioni cancerose iniziali delle mucose delle  VADS.  Sindrome delle apnee ostruttive nel sonno negli adulti ed in eta' pediatrica, soprattutto dal punto di vista diagnostico  endoscopico e della terapia chirurgica. Patologie speciali di interesse comune ORL e Odontoiatrico. Flogosi suppurative degli  spazi cervicali profondi. Al termine del corso lo studente dovra' essere in grado di: 1. impostare un percorso diagnostico sistematico; 2. utilizzare lo strumentario idoneo per la diagnosi delle patologie dei tessuti duri e molli del cavo orale; 3. percorso ragionato per la diagnostica differenziale; 4. impostare un piano di trattamento farmacologico; 5. impostare una sequenza operativa di interventi sui tessuti duri e molli del cavo orale.