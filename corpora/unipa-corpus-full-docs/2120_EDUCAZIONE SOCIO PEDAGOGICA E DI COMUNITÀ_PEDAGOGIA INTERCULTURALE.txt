Il corso di PEDAGOGIA INTERCULTURALE del corso di Laurea in SCIENZE DELL'EDUCAZIONE del curriculum EDUCAZIONE SOCIO PEDAGOGICA E DI COMUNITÀ, ha i seguenti obiettivi formativi: 
Obiettivo primo e fondamentale dell'insegnamento è apprendere i fondamenti e  lo sviluppo della pedagogia e dell'educazione interculturale in Italia e nel  contesto europeo. L'intento è quello di acquisire le principali nozioni, sotto il  profilo epistemologico, del modello interculturale nella riflessione pedagogica, al  fine di pervenire ad un giudizio critico e ad una valutazione dei principali indirizzi  e orientamenti educativi nella società multiculturale.  Gli altri obiettivi essenziali di apprendimento saranno i seguenti:  A) In ordine alla pedagogia interculturale: riflettere sul tema della cittadinanza a  partire dall'antichità greca e romana, per giungere ad una comprensione della  cittadinanza nell'educazione contemporanea; riflettere sulla genesi  dell'approccio interculturale sul piano internazionale, europeo e italiano; riflettere  sulle principali competenze interculturali nella pratica educativa; riflettere sugli  aspetti didattici della pedagogia interculturale; promuovere le abilità  comunicative in diversi contesti di intervento educativo: scuola, famiglia,  comunità; in particolare, apprendere lo stile del metodo narrativo, del  cooperative learning e del media education. B) In ordine all'educazione interculturale: studiare il fenomeno delle migrazioni  nel mondo globale, evidenziando il passaggio dalla fase dell'emergenza al  sistema di accoglienza strutturato in Italia; comprendere le sfide educative  emergenti nelle famiglie migranti, nel lavoro educativo con i minori migranti e  nell'accoglienza diffusa; cogliere senso e metodo dell’educazione interculturale  nei diversi contesti: scuola, famiglia e comunità. Saranno oggetto di lavoro nelle  attività di laboratorio: la progettazione educativa interculturale nei diversi  contesti educativi: scuola, famiglia e comunità accoglienti; L'approccio narrativo  nella pedagogia interculturale; Lo sviluppo di abilità e competenze interculturali  nei diversi livelli di intervento educativo.