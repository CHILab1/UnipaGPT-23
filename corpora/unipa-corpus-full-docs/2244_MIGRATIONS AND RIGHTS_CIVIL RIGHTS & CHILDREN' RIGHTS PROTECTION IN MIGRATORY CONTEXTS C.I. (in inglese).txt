Il corso di CIVIL RIGHTS & CHILDREN' RIGHTS PROTECTION IN MIGRATORY CONTEXTS C.I. (in inglese) del corso di Laurea magistrale in MIGRAZIONI, DIRITTI, INTEGRAZIONE del curriculum MIGRATIONS AND RIGHTS, ha i seguenti obiettivi formativi: 
Il corso mira al raggiungimento, con un approccio critico, di una piena conoscenza dei profili problematici connessi  all’eguaglianza di genere e alla minore età nell’ambito del diritto civile e ai principi di autodeterminazione e non  discriminazione. In particolare, si pone come obiettivo l’apprendimento dell’attuale quadro normativo e giurisprudenziale in  materia. Attraverso le esercitazioni e i laboratori, si intende fornire allo studente un’autonoma capacità di analisi teorico- pratica delle questioni oggetto delle lezioni.  Lo scopo è di acquisire un elevato grado di conoscenza degli aspetti giuridici dei fenomeni migratori e dei problemi  dell’integrazione, con particolare riferimento ai diritti dei migranti nei rapporti tra privati e con specifica attenzione alla persona  in una visione comparata.  Gli studenti che completano con profitto il corso dovrebbero quindi: a) padroneggiare i principi generali relativi agli aspetti  civilistici della disciplina in materia di migrazioni; b) cogliere il contesto pratico e socio economico nel quale quelle regole e  quei principi operano.  Il corso è volto a consentire l'acquisizione delle conoscenze attese da chi opererà, anche con ruoli di responsabilità, nel  settore pubblico, privato e dei servizi nel campo dell’accoglienza e della integrazione dei migranti, nonché quelle adeguate  allo sviluppo della successiva formazione del laureato magistrale. In particolare: a) conoscenza e comprensione dei fenomeni  migratori con particolare riferimento alle dinamiche delle relazioni inter-private; b) capacità di analizzare, valutare e  sintetizzare informazioni e nozioni provenienti da differenti fonti del diritto e differenti esperienze; c) consapevolezza della  incompletezza del diritto e della continua evoluzione dei principi giuridici; d) capacità di sviluppare un pensiero critico e  l’attitudine al problem solving. Il corso mira ad avviare gli studenti allo studio delle principali tradizioni giuridiche mondiali attraverso l’esame di normative e  casi giurisprudenziali, italiani e stranieri, che affrontano il tema della tutela dei diritti dei migranti all’interno delle moderne  società multiculturali. L’obiettivo è quello di consentire agli studenti di acquisire le conoscenze di base, anche metodologiche,  proprie della comparazione giuridica, utili per operare, come professionisti, nel campo dell'accoglienza e dell'integrazione dei  migranti.