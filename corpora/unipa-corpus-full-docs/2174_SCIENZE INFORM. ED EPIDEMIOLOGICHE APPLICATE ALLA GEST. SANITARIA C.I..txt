Il corso di SCIENZE INFORM. ED EPIDEMIOLOGICHE APPLICATE ALLA GEST. SANITARIA C.I. del corso di Laurea magistrale in SCIENZE RIABILITATIVE DELLE PROFESSIONI SANITARIE , ha i seguenti obiettivi formativi: 
Il corso mira a fornire la conoscenza delle tecnologie dell'informazione e delle comunicazioni, come giusto supporto alle  pratiche diagnostiche, terapeutiche e preventive in ambito medico. Il modulo propone un percorso introduttivo sui sistemi  informatici, prendendo come paradigma il Personal Computer e analizzandone i principi fondamentali di funzionamento delle  tre infrastrutture portanti: l'infrastruttura hardware, software e di rete. Successivamente verrà introdotto l'uso di due dei  principali strumenti software per l'analisi e la gestione di dati in ambito sanitario: il foglio elettronico di calcolo e le basi di dati.  In particolare le basi di dati costituiscono l'elemento fondamentale per lo sviluppo della cartella clinica elettronica.  L’introduzione ai metodi di accesso e alle metodologie di ricerca nelle banche dati on-line costituisce la parte conclusiva del  corso. Il corso ha l'obiettivo di fornire una buona preparazione teorica di base che permetta agli studenti di utilizzare in modo  adeguato i sistemi informatici grazie alla conoscenza dei principi del loro funzionamento e della loro organizzazione, dei  servizi di Internet, in particolare del Web, e dei servizi informativi che la telematica offre. Il corso inoltre si propone di fornire  agli studenti delle competenze di cultura generale informatica, utili nel loro ambito lavorativo. Conoscenza delle basi di statistica ed epidemiologia e dei principali tipi di studi epidemiologici. Conoscenza di base dei  concetti di prevenzione primaria, secondaria e terziaria. Conoscenza dei concetti base di prevenzione delle malattie infettive  (Calendario Vaccinale della Regione Sicilia, vaccinazioni disponibili, sicurezza, efficacia ed eventuali eventi avversi alle  vaccinazioni) Conoscenza dei concetti base di prevenzione delle malattie cronico degenerative (primaria, secondaria -  screening e terziaria - riabilitazione)