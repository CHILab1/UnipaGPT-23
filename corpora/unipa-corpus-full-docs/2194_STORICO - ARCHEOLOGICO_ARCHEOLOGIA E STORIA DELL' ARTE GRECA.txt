Il corso di ARCHEOLOGIA E STORIA DELL' ARTE GRECA del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum STORICO - ARCHEOLOGICO, ha i seguenti obiettivi formativi: 
Il corso consta di una parte propedeutica, che fornisce i lineamenti del percorso  critico che ha scandito gli studi sull’arte greca sino ad oggi e indica gli strumenti  per un corretto approccio allo studio di un contesto archeologico e di un oggetto  d’arte greca. Una seconda parte illustra le tappe e le caratteristiche dello  sviluppo dell’arte greca nel campo dell’architettura, scultura, pittura, al fine di  trasmettere una solida competenza di base sulle diverse classi monumentali e  sulle principali problematiche a queste connesse, in relazione ai contesti storico-  topografici e culturali di pertinenza. Il corso consentira' allo studente di acquisire  in tal modo gli strumenti per la comprensione storica e antropologica del bene e  per il suo inquadramento culturale, in linea con gli obiettivi formativi specifici del  Corso di studi.