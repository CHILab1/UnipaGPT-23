Il corso di ZOOTECNIA DI PRECISIONE C.I. del corso di Laurea magistrale in AGRICOLTURA DI PRECISIONE , ha i seguenti obiettivi formativi: 
Obiettivo della disciplina è quello di fornire le nozioni legate alla nutrizione e all’alimentazione degli animali zootecnici con  particolare riguardo alle tecniche automatiche di controllo qualità degli alimenti, di razionamento e distribuzione degli alimenti.  La disciplina è strutturata in modo tale da fornire allo studente che non possiede conoscenze di alimentazione animale, le  basi di fisiologia della digestione, di valutazione chimico-fisica degli alimenti del bestiame al fine di poter pervenire al calcolo  della razione di una determinata categoria produttiva di animali di cui si conoscono i fabbisogni nutritivi Obiettivo del modulo sarà quello di fornire agli studenti conoscenze relative ai più recenti sviluppi tecnologici nel settore delle  produzioni animali, ai principi della zootecnia di precisione e alle sue applicazioni per le principali specie zootecniche  ruminanti e monogastriche. Verranno quindi approfonditi aspetti relativi all’utilizzo della sensoristica per il monitoraggio  dell’ambiente e degli animali ai fini dell’ottimizzazione della gestione dell’azienda zootecnica, nell’ottica del miglioramento del  benessere e dello stato di salute degli animali, dell’efficienza e della qualità delle loro produzioni e della riduzione dell’impatto  ambientale. Particolare attenzione verrà posta alla interpretazione delle informazioni derivate dalle tecnologie di precisione  adottate.  Ulteriori intenti del corso sono quelli di fornire una preparazione tecnico-scientifica adeguata al fine di individuare azioni utili a  garantire la sostenibilità degli allevamenti e delle produzioni zootecniche oltre che l’adattamento degli animali alle condizioni  climatiche, identificando i fattori gestionali che interferiscono con le condizioni degli animali e la qualità dei prodotti. Ogni argomento verrà trattato unendo nozioni teorico/tecniche ad esempi pratici e applicativi.