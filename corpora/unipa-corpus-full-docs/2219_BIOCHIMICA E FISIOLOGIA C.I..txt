Il corso di BIOCHIMICA E FISIOLOGIA C.I. del corso di Laurea in OTTICA E OPTOMETRIA , ha i seguenti obiettivi formativi: 
Conoscere la struttura e le funzioni delle molecole di interesse biologico. Conoscere e comprendere le modalità d’azione  degli enzimi, le basi della loro regolazione e della catalisi, le basi della bioenergetica. Conoscere i meccanismi molecolari  d’azione dei segnalatori chimici e le principali modalità di trasduzione dei segnali extracellulari. Conoscere i meccanismi  biochimici della trasmissione dell’impulso nervoso e del processo della visione. Gli obiettivi formativi del corso dovranno fornire allo studente le conoscenze generali indispensabili dei meccanismi fisico- chimici e delle basi molecolari dei processi fisiologici cellulari fondamentali quali la polarizzazione elettrica della membrana, la  genesi del potenziale d’azione (eccitabilità), le proprietà del neurone, la trasduzione di stimoli fisiologici in segnali elettrici da  parte di cellule recettoriali dei sistemi sensoriali. Verranno inoltre fornite informazioni relative alla fisiologia generale con focus  sul sistema nervoso, in particolare relative a percezione e movimento.  Saranno presentate allo studente le informazioni riguardanti la fisiologia della retina e della visione, in termini di elaborazione  centrale delle informazioni visive, aree corticali deputate alla visione e relativi pathway implicati, descrizione della sensibilità  visiva e delle componenti funzionali dell’occhio, dei campi visivi e del sistema oculo-motorio.