Il corso di DIRETTIVA HABITAT del corso di Laurea magistrale in SCIENZE E TECNOLOGIE AGROINGEGNERISTICHE E FORESTALI del curriculum SCIENZE E TECNOLOGIE AGROINGEGNERISTICHE CLASSE (LM-73), ha i seguenti obiettivi formativi: 
Il corso analizza gli articoli, i principi e le implicazioni tecnico-scientifiche ed  applicative della Direttiva Habitat (92/43/CEE), quale principale strumento  normativo sulla conservazione della biodiversità in Europa (flora, fauna ed  habitat di interesse comunitario). Verranno analizzati gli habitat e le specie di interesse comunitario connesse alla  rete Natura 2000, con particolare riferimento al territorio mediterraneo ed alla  Sicilia. Ciò sulla base della loro riconosciuta valenza naturalistico-ambientale  all'interno dei Siti di Interesse Comunitario (SIC), delle Zone Speciali di  Conservazione (ZSC) e delle Zone di Protezione Speciale (ZPS).