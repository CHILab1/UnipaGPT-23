Il corso di GENERAL NURSING AND MEDICAL HUMANITIES C.I. (in inglese) del corso di Laurea in NURSING , ha i seguenti obiettivi formativi: 
Il modulo si propone di offrire allo studente le conoscenze di base relative ai riferimenti teorici e metodologici della psicologia  utili alla comprensione della persona in condizione di salute e di malattia. A tal fine, verranno approfondite le conoscenze  relative sia ai metodi della ricerca psicologica, sia all’organizzazione del comportamento e dei principali processi psicologici  attraverso cui l'uomo interagisce con l'ambiente (sensazione, percezione, attenzione, apprendimento, memoria, motivazione, emozione,  comunicazione e linguaggio). Inoltre il modulo si propone di promuovere le conoscenze di base delle dinamiche relazionali del rapporto infermiere-paziente, della comunicazione infermiere-paziente, delle reazioni psicologiche di fronte alla malattia, dei  rischi della professione e delle strategie di coping Il modulo si propone di fornire agli studenti le conoscenze di base delle teorie infermieristiche e gli strumenti metodologici e  informativi per comprendere tutte le componenti del processo di nursing con particolare riferimento all’anamnesi e alle  diagnosi infermieristiche. Inoltre, il modulo si propone di fornire le conoscenze di base per utilizzare i principali strumenti  metodologici e di ricerca dell’informazione scientifica (EBN, linee guida, revisioni sistematiche, ecc…) per la pratica  infermieristica, sapendo collocare la professione infermieristica, con le nuove competenze, nell’ambito del piu' ampio  processo di clinical governance. Padroneggiare gli strumenti essenziali per elaborare una valutazione in ambito bioetico, ossia introdurre alla comprensione  dei principali approcci etici e delle visioni morali che hanno attraversato la storia della filosofia e della cultura. Promuovere lo  sviluppo delle qualita' umane e professionali del sanitario. Acquisire consapevolezza della rilevanza del paziente, del suo vissuto e della funzione assistenziale della struttura  ospedaliera, coerentemente con i principi di base dell’etica medica.