Il corso di BIOINDICATORI C.I. del corso di Laurea magistrale in ANALISI E GESTIONE AMBIENTALE , ha i seguenti obiettivi formativi: 
Fornire le conoscenze ed i metodi necessari per descrivere, studiare ed analizzare i processi associati alle risposte di difesa,  allo stress e del comportamento nei metazoi. Fornire allo studente un lessico tecnico e consono alla disciplina. Trasmettere  allo studente lo stato dell’arte sui punti di maggiore interesse scientifico, legislativo ed applicativo delle risposte allo stress ed  al benessere animale e per le relazioni con le risposte ormonali, immunitarie, descrivendo articoli scientifici recenti di grande  rilievo ed evidenziando le competenze necessarie alla loro piena comprensione. Il corso si prefigge di fornire le conoscenze dei meccanismi funzionali che stanno alla base delle interazioni tra gli animali e l’ambiente, con particolare riferimento all’ambiente marino, e di definire i parametri dello stress indotto sia da variabili naturali che da attivita' antropiche nonchè i servizi ecosistemici della biodiversità Vengono fornite le basi per il monitoraggio della qualita' dell’ambiente e l'individuazione di biomarkers nei programmi di monitoraggio biologico e valutazione di impatto ambientale. Gli studenti verranno indirizzati alla conoscenza dei bioindicatori descrittori dei sistemi naturali e dei biomarkers a differenti scale spaziali per comprendere le risposte ai fattori di disturbo chimici, fisici e antropici in un contesto multidisciplinare. Infine verranno studiati metodi per la rilevazione e valutazione di marker molecolari da impiegare nello studio dell'evoluzione molecolare adattativa e delle risposte agli stressors.  One Health,  malattie zoonotiche emergenti, malattie trasmesse da vettori, resistenza antimicrobica, sicurezza alimentare,  contaminazione ambientale, cambiamento climatico e altre minacce per la salute condivise da persone, animali e ambiente.  Gli studenti saranno sollecitati ad imparare l’uso di software gratuiti, nello studio dei biomarkers e nelle applicazioni di tipo professionale