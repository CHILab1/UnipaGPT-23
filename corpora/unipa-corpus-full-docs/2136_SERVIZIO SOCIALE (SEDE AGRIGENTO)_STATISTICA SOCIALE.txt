Il corso di STATISTICA SOCIALE del corso di Laurea in SERVIZIO SOCIALE del curriculum SERVIZIO SOCIALE (SEDE AGRIGENTO), ha i seguenti obiettivi formativi: 
Nella sua quotidiana attivita' di lavoro l’assistente sociale incontra il mondo della  statistica in diversi fondamentali momenti: ad esempio nell’attivita' di  pianificazione o nella valutazione della qualita' dei servizi erogati, nell’analisi dei  bisogni dell’utenza, nell’analisi del contesto socio-economico o del setting di  intervento. Il corso e' stato progettato per fornire agli studenti gli strumenti  statistici di base necessari per comprendere e trattare i dati all’interno dei  delicati settori applicativi. Con riferimento a queste istanze, il corso pone  particolare attenzione ai metodi dell’indagine scientifica quantitativa in ambito  sociale.