Il corso di ANALISI MATEMATICA C.I. del corso di Laurea in INGEGNERIA CIBERNETICA , ha i seguenti obiettivi formativi: 
Lo studente al termine del corso dovrà' acquisire le conoscenze sulle principali tematiche e metodologie applicate al calcolo  infinitesimale, differenziale ed integrale per campi vettoriali di più' variabili reali. In particolare lo studente sarà' in grado di  comprendere le problematiche che nascono dalla necessita' di creare un linguaggio rigoroso usando il metodo logico- deduttivo per affrontare problemi matematici inerenti alle tematiche del modulo. Lo studente sarà' anche in grado di affrontare  problemi derivanti dalla fisica e delle tecnologie tipiche dell'ingegneria cibernetica e dell'informazione, e rappresentarli e  contestualizzarli nel linguaggio matematico opportuno, derivandone modelli esprimibili mediante problemi differenziali. Tali  obiettivi sono in linea con con quanto previsto negli obiettivi formativi del Corso di Studi in Ing. Cibernetica, che prevede la  formazione di un ingegnere cibernetico con competenze che gli permettano di identificare, formulare e risolvere problemi che  richiedono un approccio interdisciplinare con alla base la rigorosità' del metodo scientifico-matematico Conoscenza e capacita' di comprensione: Lo studente dovra' conoscere e comprendere i concetti basilari della materia, conoscere e saper lavorare nei diversi insiemi numerici, conoscere, comprendere le proprieta' delle successioni, delle funzioni elementari , le operazione di limite per successioni e per le funzioni, il calcolo differenziale ed integrale. Deve inoltre conoscere comprendere i teoremi relativi agli argomenti trattati. Capacita' di applicare conoscenza e comprensione: Lo studente dovra' saper utilizzare il linguaggio matematico, applicare le conoscenze acquisite nella risoluzione di problemi proposti e in generale comprendere l’utilizzo degli strumenti matematici nelle scienze applicate. Saper lavorare nei diversi insiemi numerici tra cui l’insieme dei numeri complessi, calcolare limiti di successione e di funzione anche facendo uso dei teoremi studiati e dei limiti notevoli. Saper verificare la continuita' di una funzione, classificare le discontinuita, calcolare le derivate prime e le derivate successive, saper applicare il calcolo delle derivate alla ricerca dei punti di massimo e di minimo relativo di una funzione. Saper applicare il calcolo dei limiti e il calcolo differenziale nello studio di una funzione. Saper calcolare integrali di una variabile e applicarli nel problema di calcolo di aree. Autonomia di giudizio: Al termine del corso lo studente avra' sviluppato una specifica capacita' critica nell’identificare le soluzioni tecniche piu' pertinenti in relazione ai diversi problemi proposti. allo stesso tempo comprendera' come utilizzare le competenze acquisite nello studio delle altre discipline. Abilita' comunicative: Nel corso delle lezioni frontali e delle esercitazioni lo studente sara' sollecitato ad interagire ed intervenire con domande pertinenti per chiarire eventuali dubbi e per sviluppare le sue capacita' di applicare le tecniche acquisite alle altre materie di carattere scientifico. Capacita' d’apprendimento: Durante il corso lo studente comprendera' come i fondamenti teorici e concettuali della disciplina vadano progressivamente riformulati per essere utilizzati nelle diverse discipline di carattere scientifico. Oltre ad essere fornito delle fonti basilari necessarie alla propria preparazione, lo studente sara' indirizzato alle fonti informative e documentali che si riterranno piu' utili per lo svolgimento delle esercitazioni.