Il corso di PIANTE AROMATICHE E MEDICINALI NELLA GASTRONOMIA del corso di Laurea in SCIENZE GASTRONOMICHE , ha i seguenti obiettivi formativi: 
L’obiettivo dell’insegnamento è di fornire allo studente sia le nozioni generali sul  comparto delle piante officinali unitamente alle caratteristiche peculiari di tali  specie sia l’acquisizione di conoscenze di base per comprendere le diverse fasi  della filiera produttiva nonché la legislazione del settore. In particolare lo  studente potrà comprendere gli aspetti attinenti alla coltivazione orientata alle  diverse e possibili trasformazioni in azienda o agro-industriali delle specie   aromatiche e medicinali nonché le tecniche agronomiche adottate alle diverse  circostanze, il confezionamento e la conservazione dei prodotti. L’acquisizione      di tali conoscenze potrà permettere il riconoscimento di materie prime per il  consumo fresco, per la trasformazione e/o per le diverse preparazioni  gastronomiche, riconoscendone le peculiarità officinali, aromatiche e nutrizionali.