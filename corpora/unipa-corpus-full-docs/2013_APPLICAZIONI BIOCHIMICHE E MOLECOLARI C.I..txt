Il corso di APPLICAZIONI BIOCHIMICHE E MOLECOLARI C.I. del corso di Laurea magistrale a ciclo unico in CHIMICA E TECNOLOGIA FARMACEUTICHE , ha i seguenti obiettivi formativi: 
Il corso mira alla comprensione dei principi che sono alla base delle metodologie e delle tecniche utilizzate nella ricerca  biochimica e biomolecolare, alla descrizione delle loro applicazioni nella risoluzione di problemi sperimentali. A tale scopo saranno studiati i principali modelli di sperimentazione biochimica, dall'animale intero all'organo isolato fino alle  colture cellulari; le tecnologie centrifugative per l'isolamento di componenti e frazioni cellulari; quelle elettroforetiche,  immunochimiche e spettroscopiche per la quantificazione delle biomolecole coinvolte nei percorsi di trasduzione del segnale. L’obiettivo formativo del corso di biologia molecolare è di approfondire la conoscenza della struttura degli acidi nucleici e dei  meccanismi di duplicazione del DNA, trascrizione dell’informazione genetica e sintesi proteica; conoscere il ciclo cellulare e i  meccanismi di morte. Queste conoscenze sono fondamentali nella formazione del laureato in chimica e tecnologia  farmaceutiche per lo studio e la comprensione dell'attività biologica dei farmaci, soprattutto quelli a scopo anti-tumorale.