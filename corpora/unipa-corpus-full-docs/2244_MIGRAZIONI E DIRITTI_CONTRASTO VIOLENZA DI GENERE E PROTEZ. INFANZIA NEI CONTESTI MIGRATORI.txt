Il corso di CONTRASTO VIOLENZA DI GENERE E PROTEZ. INFANZIA NEI CONTESTI MIGRATORI del corso di Laurea magistrale in MIGRAZIONI, DIRITTI, INTEGRAZIONE del curriculum MIGRAZIONI E DIRITTI, ha i seguenti obiettivi formativi: 
Acquisire conoscenza degli standard internazionali e nazionali di riferimento  sulla protezione dell’infanzia e dell’adolescenza,  con particolare riferimento  all’alternative care e i sistemi di tutela legale, e alle strategie di promozione e  tutela del benessere e della salute mentale per i minori stranieri.   Acquisire conoscenza in merito alla violenza di genere e i concetti chiave della  violenza di genere, al quadro strategico di riferimento per la prevenzione e la  risposta alla violenza di genere in emergenza secondo le Linee guida del  Comitato Permanente Inter-agenzie delle Nazioni Unite (IASC), nel rispetto degli  standard minimi per il contrasto alla violenza di genere.    Il laboratorio è volto a consentire l'acquisizione delle conoscenze attese da chi  opererà, anche con ruoli di responsabilità, nel settore pubblico, privato e dei  servizi nel campo dell’accoglienza e dell’integrazione dei minori stranieri non  accompagnati e delle ragazze e donne migranti, nonché quelle adeguate allo  sviluppo della successiva formazione del laureato magistrale. In particolare: a)  conoscenza e comprensione dei fenomeni migratori con particolare riferimento  alle problematiche relative ai minori stranieri non accompagnati e al contrasto  della violenza di genere nei confronti di ragazze e donne; b) capacità di  analizzare, valutare e sintetizzare informazioni e nozioni provenienti da differenti  fonti del diritto e delle linee guida delle Nazioni Unite; c) capacità di sviluppare  un pensiero critico ed attitudine al problem solving.