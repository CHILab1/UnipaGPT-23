Il corso di DIRITTO COMMERCIALE del corso di Laurea in ECONOMIA E AMMINISTRAZIONE AZIENDALE , ha i seguenti obiettivi formativi: 
Il corso ha come principale obiettivo la presentazione degli istituti di base del  diritto commerciale, quali l'imprenditore, l'azienda, la concorrenza, i consorzi e i  segni distintivi e comunque con particolare riferimento alla disciplina delle  società. Partendo dall’idea che il diritto commerciale sia un sistema di regole  alle quali gli operatori devono ispirare i loro comportamenti, il corso analizza la  disciplina del governo societario, al pari di quella del finanziamento,  distinguendo a seconda del tipo di società adottato dai soci. Inoltre, analizza la  responsabilità per le obbligazioni contratte dall’imprenditore e, quindi, in caso di      insolvenza, le procedure concorsuali. Analizza, infine, la disciplina di base dei  mercati finanziari. In tal senso, oltre a presentare strumenti, il corso mira anche  a delineare i concetti di base del diritto commerciale in modo da dotare gli  studenti delle necessarie categorie interpretative.