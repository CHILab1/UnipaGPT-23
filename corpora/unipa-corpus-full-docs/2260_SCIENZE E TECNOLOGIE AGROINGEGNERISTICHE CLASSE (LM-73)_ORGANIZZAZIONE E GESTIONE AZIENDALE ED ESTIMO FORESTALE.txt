Il corso di ORGANIZZAZIONE E GESTIONE AZIENDALE ED ESTIMO FORESTALE del corso di Laurea magistrale in SCIENZE E TECNOLOGIE AGROINGEGNERISTICHE E FORESTALI del curriculum SCIENZE E TECNOLOGIE AGROINGEGNERISTICHE CLASSE (LM-73), ha i seguenti obiettivi formativi: 
L’obiettivo dell'insegnamento è di fornire i principi generali della scienza della gestione aziendale e quindi le conoscenze  tecniche e manageriali per il funzionamento delle imprese con specifico riferimento a quelle che operano nel settore agro- forestale. La conoscenza dei principi di management si rende necessaria per la comprensione delle logiche organizzative e  operative delle imprese attraverso la qualificazione delle dimensioni del sistema d'impresa approfondendo aspetti legati agli  aspetti puramente economico-finanziari, a quelli etici della responsabilità sociale, al ruolo delle competenze e degli strumenti  strategici da adottare per accrescere la competitività delle imprese nel mercato. Fornire allo studente le capacità di utilizzare gli strumenti economico-estimativi in autonomia collegando le conoscenze  tecniche a quelle economiche ed applicandole ad un caso reale. Formare gli studenti al lavoro di gruppo. Fornire gli strumenti  per realizzare una relazione scritta e la relativa presentazione di stima del più probabile valore di macchiatico.