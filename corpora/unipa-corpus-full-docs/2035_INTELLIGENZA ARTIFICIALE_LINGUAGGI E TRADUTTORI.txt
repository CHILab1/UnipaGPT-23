Il corso di LINGUAGGI E TRADUTTORI del corso di Laurea magistrale in INGEGNERIA INFORMATICA del curriculum INTELLIGENZA ARTIFICIALE, ha i seguenti obiettivi formativi: 
L'obiettivo del corso e' quello di fornire gli strumenti fondamentali, sia formali sia  pratici, per la definizione dei linguaggi di programmazione e dei loro compilatori.  La prima parte del corso e' dedicata alla teoria dei linguaggi formali ed alla sua  relazione con la teoria degli automi. A tale scopo, si enfatizzano gli aspetti  generativi e riconoscitivi dei linguaggi formali. Nella seconda parte si illustrano gli aspetti piu' significativi dei linguaggi di  programmazione, la loro evoluzione ed i concetti che stanno alla base della  compilazione dei linguaggi di alto livello. Infine si presentano strumenti per la  generazione automatica di analizzatori lessicali e sintattici, tanto bottom-up,  come LEX e YACC, quanto top-down. Parte integrante del corso e' la  progettazione e la realizzazione di strumenti per l'analisi di programmi scritti in  un linguaggio procedurale.