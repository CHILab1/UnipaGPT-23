Il corso di LINGUISTICA ITALIANA del corso di Laurea in LINGUE E LETTERATURE - STUDI INTERCULTURALI del curriculum LINGUE E LETTERATURE - STUDI INTERCULTURALI (L-12), ha i seguenti obiettivi formativi: 
Nel corso degli ultimi decenni, diversi fattori sociali hanno determinato  l'acquisizione e l'uso della lingua italiana da parte di un numero sempre  maggiore di utenti, così che il processo di italianizzazione del nostro paese, a  oltre centocinquanta anni dalla sua unificazione, può dirsi oggi quasi del tutto  compiuto. La conoscenza e l'uso "di massa" della lingua italiana ha fatto si' che questa acquisisse pian piano nuove funzioni e ambiti di impiego, passando da  lingua esclusivamente usata nello scritto e nelle occasioni ufficiali a lingua parlata da tutti gli italiani in tutte le occasioni. Il suo  impatto sull'oralità ha determinato la formazione di una serie di varietà che  costituiscono il repertorio degli italiani le cui strutture e il cui uso dipendono dalla  variabilità diatopica (connessa allo spazio geografico), diastratica (connessa alle  classi sociali), diafasica (connessa alle situazioni comunicative) e diamesica  (connessa al mezzo di comunicazione). D'altra parte, Il recente "sdoganamento" del dialetto ha determinato diverse  "risorgenze" dialettali con nuovi usi del codice locale (soprattutto da parte dei  giovani) specialmente in rapporto ai nuovi mezzi di comunicazione (Siti Web,  Apple Devices, Web Chat, SMS, canzone, ecc.). Il corso, dal titolo "L'ITALIANO CONTEMPORANEO. STRUTTURE,  VARIAZIONE E USI", tenderà a offrire un quadro dell'attuale assetto dell'italiano  contemporaneo, delle sue principali strutture e della sua variabilità in relazione  agli usi nella società italiana contemporanea. In particolare, l'attenzione sarà rivolta alle varietà diatopiche (dialetto, italiano  regionale), diafasiche (italiano popolare, linguaggio giovanile) e diamesiche (i  nuovi usi dell'italiano e del dialetto all'interno dei "nuovi media" - dalla  Comunicazione mediata dal Computer alla canzone “neodialettale”, con  attenzione anche all’uso del dialetto nel web – Wikipedia in siciliano, parodie di cartoni animati e testi pubblicitari. Nel corso degli ultimi decenni, diversi fattori sociali hanno determinato l'acquisizione e l'uso della lingua italiana da parte di un numero sempre maggiore di utenti, così che il processo di italianizzazione del nostro paese, a oltre centocinquanta anni dalla sua unificazione, può dirsi oggi quasi del tutto compiuto. La conoscenza e l'uso "di massa" della lingua italiana ha fatto si' che questa acquisisse pian piano nuove funzioni e ambiti di impiego, passando da lingua esclusivamente usata nello scritto e nelle occasioni ufficiali a lingua parlata da tutti gli italiani in tutte le occasioni. Il suo     impatto sull'oralità ha determinato la formazione di una serie di varietà che costituiscono il repertorio degli italiani le cui strutture e il cui uso dipendono dalla variabilità diatopica (connessa allo spazio geografico), diastratica (connessa alle classi sociali), diafasica (connessa alle situazioni comunicative) e diamesica (connessa al mezzo di comunicazione). D'altra parte, Il recente "sdoganamento" del dialetto ha determinato diverse "risorgenze" dialettali con nuovi usi del codice locale (soprattutto da parte dei giovani) specialmente in rapporto ai nuovi mezzi di comunicazione (Siti Web, Apple Devices, Web Chat, SMS, canzone, ecc.). Il corso, dal titolo "L'ITALIANO CONTEMPORANEO. STRUTTURE, VARIAZIONE E USI", tenderà a offrire un quadro dell'attuale assetto dell'italiano contemporaneo, delle sue principali strutture e della sua variabilità in relazione agli usi nella società italiana contemporanea. In particolare, l'attenzione sarà rivolta alle varietà diatopiche (dialetto, italiano regionale), diafasiche (italiano popolare, linguaggio giovanile) e diamesiche (i nuovi usi dell'italiano e del dialetto all'interno dei "nuovi media" - dalla Comunicazione mediata dal Computer alla canzone “neodialettale”, con attenzione anche all’uso del dialetto nel web – Wikipedia in siciliano, parodie di cartoni animati e testi pubblicitari.