Il corso di APPLIED ELECTROCHEMISTRY (in inglese) del corso di Laurea magistrale in INGEGNERIA CHIMICA del curriculum INGEGNERIA DEI MATERIALI, ha i seguenti obiettivi formativi: 
Alla fine del corso lo studente acquisira' conoscenze sui fondamenti delle  catene galvaniche in condizioni di equilibrio ed in presenza di circolazione di  corrente. Integrera' le conoscenze sui fenomeni di trasporto di materia acquisite  in corsi precedenti con quelle relative al trasporto di specie cariche. Inoltre, sara'  in grado di comprendere i meccanismi di trasferimento di carica all'interfaccia  elettrodo soluzione e le leggi che ne regolano la cinetica. L'utilizzazione di tali  nozioni lo mettera' in grado di comprendere i meccanismi di funzionamento dei  dispositivi elettrochimici per l'accumulo e la conversione di energia elettrica in  energia chimica e viceversa. Infine gli verranno forniti gli strumenti di base per la  comprensione dei fenomeni di corrosione dei materiali metallici, nei diversi  ambienti in cui possono essere utilizzati, nonche' le conoscenze di base dei  processi elettrometallurgici necessari per la conduzione di impianti elettrochimici.