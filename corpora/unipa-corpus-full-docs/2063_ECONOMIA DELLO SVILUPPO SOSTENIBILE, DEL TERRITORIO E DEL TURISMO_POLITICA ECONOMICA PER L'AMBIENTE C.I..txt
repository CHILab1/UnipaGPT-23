Il corso di POLITICA ECONOMICA PER L'AMBIENTE C.I. del corso di Laurea magistrale in SCIENZE ECONOMICHE E FINANZIARIE del curriculum ECONOMIA DELLO SVILUPPO SOSTENIBILE, DEL TERRITORIO E DEL TURISMO, ha i seguenti obiettivi formativi: 
Il corso è pensato per offrire agli studenti le conoscenze necessarie a valutare i problemi legati ai cambiamenti climatici da  una prospettiva macroeconomica. Verranno affrontate tipiche questioni macroeconomiche - produttività, crescita economica,  Circular Flow Model - con prospettiva legata all'ambiente ed il loro impatto sui cambiamenti climatici e verranno presentati  indici e misure economiche sviluppate in prospettiva ambientale. Si offrirà agli studenti la conoscenza delle principali  questioni legate ai cambiamenti climatici - disastri naturali, poverty trap e resilienza - ed il loro impatto sui sistemi economici.  Le politiche ambientali, ed i loro strumenti, verranno trattati concettualmente ed analiticamente al fine di offrire agli studenti gli  strumenti necessari alla valutazione delle politiche messe in atto per contrastare i cambiamenti climatici con speciale  attenzione alle contemporanee politiche europee ed internazionali. Il corso è pensato per offrire agli studenti le conoscenze necessarie a valutare i problemi legati al cambiamento climatico da  una prospettiva microeconomica. Tipiche questioni di microeconomia–i fallimenti di mercato, le esternalità, l’analisi costi- benefici—verranno affrontate da un punto di vista ambientale. La politica economica ambientale verrà poi trattata  concettualmente e analiticamente per offrire agli studenti gli strumenti necessari per comprendere e valutare le politiche  contro il cambiamento climatico, quali le tasse sulle emissioni, il commercio dei permessi ad inquinare. Si offrirà infine agli  studenti una conoscenza di base sulle determinanti di una transizione economica favorevole all’ambiente, grazie alla  diffusione delle energie rinnovabili e alla green innovation.