Il corso di STORIA DELLA FILOSOFIA MODERNA del corso di Laurea in STUDI FILOSOFICI E STORICI del curriculum STUDI FILOSOFICI, ha i seguenti obiettivi formativi: 
Obiettivo del corso e' condurre lo studente a imparare a confrontarsi con il testo  filosofico attraverso la lettura e l'analisi dei testi dei filosofi moderni Hume e  Nietzsche, inserendoli nel contesto della storia del pensiero moderno ( in  particolare la riflessione sulla relazione di causa ed effetto). Muovendo dalla  specifica angolatura della domanda sull'origine ed il significato filosofico dei  concetti di causa ed effetto) si sviluppera' un concreto dialogo ermeneutico con  le opere esaminate, sulla base dell’assunto della necessita' di far prendere      consapevolezza della natura di alcuni concetti chiave del pensiero  moderno  riguardanti la definizione di essere umano attraverso i concetti di anima/mente e  corpo. Nelle lezioni frontali e nelle esercitazioni si provera' a leggere  effettivamente i testi dei filosofi moderni Hume e Nietzsche, misurandosi con la  loro articolazione concettuale e appropriandosi del loro lessico, senza limitarsi  alla costruzione di una mera schematizzazione. I risultati acquisiti sono di volta  in volta verificati all’inizio e al termine delle lezioni.