Il corso di MACROECONOMIA del corso di Laurea in ECONOMIA E FINANZA del curriculum ECONOMICS, ha i seguenti obiettivi formativi: 
Il corso è pensato per offrire agli studenti le conoscenze di base della teoria  macroeconomica e dei modelli di riferimento utili per comprendere i principali  fatti economici che caratterizzano il contesto nazionale ed internazionale  nonché il ruolo della politica macroeconomica. Dopo aver introdotto le variabili  macroeconomiche di riferimento (es. produzione, occupazione, inflazione) ed  aver descritto gli elementi di base della contabilità nazionale, il corso si focalizza  sui fondamenti della macroeconomia e, attraverso l’utilizzo di modelli di base (e  loro estensioni) si analizza la dinamica delle variabili macroeconomiche (ed il  loro sistema di relazioni) nel breve, medio e lungo periodo, in contesti di  economia chiusa ed aperta, nonché le implicazioni di politica macroeconomica.  Gli strumenti di analisi ed indagine empirica offerti dal corso dovrebbero  consentire agli studenti di acquisire una visione integrata del funzionamento di  un economia e del sistema di relazioni che intercorrono tra famiglie, imprese ed  autorità di governo. Gli studenti dovrebbero inoltre essere in grado di utilizzare i  modelli studiati per interpretare la realtà e comprendere gli aspetti principali al  centro del dibattito economico odierno.