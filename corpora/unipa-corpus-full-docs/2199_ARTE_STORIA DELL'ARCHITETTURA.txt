Il corso di STORIA DELL'ARCHITETTURA del corso di Laurea in DISCIPLINE DELLE ARTI, DELLA MUSICA E DELLO SPETTACOLO del curriculum ARTE, ha i seguenti obiettivi formativi: 
Il corso e' finalizzato a un approfondimento di natura storico-critica sulla produzione architettonica in Sicilia dal mondo normanno ai neostili, inserendone i risultati nel contesto di circuiti piu' ampi (mediterranei ed europei). Lo studio dell’architettura siciliana sara' affrontato tenendo conto dei processi ideativi e costruttivi, e cioe' dei differenti ruoli svolti dai progettisti, dai committenti e dal cantiere. Particolare attenzione sara' rivolta all’individuazione delle lunghe persistenze o dei condizionamenti che le tradizioni locali impongono oppure delle eventuali contaminazioni derivanti da apporti esterni all’isola. Il programma sara' articolato anche attraverso seminari e visite in campo, concentrando lo studio su alcuni archetipi che connotano puntualmente e trasversalmente l’architettura siciliana del periodo in esame come le chiese colonnari, le  facciatecampanile, le costruzioni in pietra. Gli argomenti relativi al patrimonio architettonico isolano trattati dal corso si  integreranno con il bagaglio di conoscenze trasmesso da altre  discipline del  corso di laurea. Le nozioni  apprese potranno essere utilizzate inoltre nell'ambito  della divulgazione e della   valorizzazione attraverso modalita' sperimentali e strumenti tecnologici  aggiornati.