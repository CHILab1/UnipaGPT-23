Il corso di ANATOMIA, ISTOLOGIA E MICROBIOLOGIA C.I. del corso di Laurea in OSTETRICIA , ha i seguenti obiettivi formativi: 
Conoscenza e capacita' di comprendere: acquisizione di una visione complessiva del corpo umano che integra organi ed apparati con specifica considerazione dell’applicazione nel campo dell’ostetricia, l’organizzazione morfo-strutturale macro e microscopica nonche' le basi biochimiche, compresi anche alcuni specifici temi d’avanguardia nel campo, acquisire la conoscenza delle caratteristiche strutturali e biologiche dei microorganismi, delle interazioni tra microorganismi ed ospite, delle caratteristiche delle principali patologie infettive. Conoscenza delle componenti strutturali del corpo umano. Conoscenza degli apparati e dei sistemi e comprensione dei rapporti morfofunzionali tra gli organi che li costituiscono.  Capacita' di applicare conoscenza e comprensione: essere in grado di applicare le proprie conoscenze alle principali tematiche della Microbiologia e delle Malattie Infettive, di scegliere e utilizzare approcci appropriati alle singole problematiche nell’ambito della prevenzione delle malattie infettive identificandone vantaggi e limiti. Capacita' di applicare le conoscenze dei meccanismi principali di regolazione della funzione di organi e apparati e dell’integrazione funzionale di piu' apparati nell’esecuzione di compiti specifici. Capacita' di raccogliere e interpretare dati ritenuti utili a determinare giudizi autonomi su aspetti basilari delle discipline del corso integrato. Autonomia di giudizio Essere in grado di formulare delle ipotesi, raccogliere e valutare in maniera critica i dati, per risolvere i problemi. Essere in grado di formulare giudizi personali per risolvere i problemi analitici e critici ("problem solving") e saper ricercare autonomamente l'informazione scientifica, senza aspettare che essa sia loro fornita. Capacita' di valutare dati relativi ai cambiamenti morfologici del corpo durante la pratica ostetrica utilizzando le conoscenze anatomiche acquisite e dimostrando capacita' critico scientifiche; acquisire la capacita' di indicare le scelte utili per la risoluzione di problematiche nell’ambito delle discipline del C.I. attraverso l’analisi critica dei dati reperibili nella letteratura internazionale e l’analisi di casi di studio. Abilita' comunicative: Interagire con altre figure professionali coinvolte nella cura dei pazienti attraverso un lavoro di gruppo efficiente, acquisire la capacita' di presentare e comunicare i lavori eseguiti singolarmente o in gruppo. Capacita' d’apprendimento: acquisire la capacita' di reperire dati utili all’aggiornamento professionale e per il proseguimento degli studi (laurea magistrale, master I livello etc) Lo studente deve raggiungere un grado di conoscenza di base dell’Istologia di cui apprende i principi basilari. Cio' viene  conseguito attraverso lezioni frontali che introducono gli argomenti che stanno a fondamento della citologia, della istologia e  dell’embriologia e le sue implicazioni in campo ostetrico. Conoscere le caratteristiche strutturali dei microrganismi, le interazioni tra questi e l'ospite, i meccanismi di patogenicità che determinano l'insorgenza delle principali malattie. Acquisire conoscenza sulle misure preventive in grado di promuovere la salute individuale e collettiva.