Il corso di STORIA DEL GIARDINO E DEL PAESAGGIO del corso di Laurea magistrale a ciclo unico in ARCHITETTURA , ha i seguenti obiettivi formativi: 
Obiettivo di questo insegnamento e' la conoscenza della cultura dell’Arte dei  Giardini in occidente dall’Antichita' all’Eta' Contemporanea, intesa quale  pluralita' di opere architettoniche, artistiche e botaniche tese ad un comune e, al  tempo stesso, molteplice ideale di luoghi della qualita' della vita, individuale e  collettiva, riflesso e, talvolta, motore dello spirito dell’epoca di appartenenza. La  conoscenza delle mutazioni del paesaggio e dell’idea di esso attraverso le varie  culture storiche e' inteso quale elemento rivelatore degli sviluppi della civilta'  occidentale. Il confronto con la cultura del giardino e del paesaggio di altre  forme di civilta' e' una delle articolazioni fondative della disciplina.  L’insegnamento si articolera' in sezioni tematiche di lezioni e comunicazioni  seminariali sulla storia dell’architettura dei giardini d’occidente (intesa come  analisi contestualizzata delle periodizzazioni della cultura del progetto di giardini  e parchi in relazione alle culture artistiche e architettoniche, alle condizioni socio- politiche e al pensiero estetico e scientifico delle varie eta' della civilta'      occidentale), sulla storia del paesaggio (sia come oggetto di attivita' riflessive  nelle varie eta' artistiche, sia come soggetto agente nelle mutazioni del “sentire”  e del “fare” artistico-architettonico, sia, infine, come risultante delle  trasformazioni per riconfigurazioni o manipolazioni antropiche) e sulla storia  dell’arte dei giardini quale peculiare espressione culturale delle arti visuali  attraverso le varie epoche e nelle diverse civilta' (occidentali e orientali).  Il corso prevede due seminari propedeutici, una parte istituzionale, cinque  seminari di approfondimento e un’esercitazione.