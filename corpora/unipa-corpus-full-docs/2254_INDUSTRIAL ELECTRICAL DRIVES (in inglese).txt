Il corso di INDUSTRIAL ELECTRICAL DRIVES (in inglese) del corso di Laurea magistrale in INGEGNERIA DEI SISTEMI CIBER-FISICI PER L'INDUSTRIA , ha i seguenti obiettivi formativi: 
Il corso ha carattere essenzialmente applicativo ed affronta lo studio degli  azionamenti elettrici e dei relativi convertitori di potenza attualmente impiegati  nell’industria privilegiando in modo particolare le problematiche connesse con il loro funzionamento. In particolare, dopo una parte iniziale riguardante la  modellistica delle macchine elettriche rotanti e una classificazione degli  azionamenti elettrici in base al tipo di motore, di convertitore e di sistema di  controllo, il corso descrive le caratteristiche statiche dei carichi applicati al  motore, delle modalità di accoppiamento motore-carico, delle equazioni del  moto, delle condizioni di stabilita, della regolazione della velocità, del  funzionamento sui quattro quadranti del piano coppia-velocità, della regolazione  ad anello aperto e chiuso, del controllo di corrente e di coppia, di velocità' e di  posizione. Vengono quindi trattati i convertitori e gli azionamenti con motori in  corrente alternata, sia asincroni che sincroni. Gli obiettivi formativi consistono nel fornire agli allievi capacità adeguate per: - scegliere ed assemblare i diversi componenti di un azionamento elettrico in  corrente alternata; - collaudare e gestire gli azionamenti elettrici in corrente alternata. - affrontare e risolvere in maniera originale, attraverso modellizzazioni  matematiche e simulazioni al calcolatore, problematiche riguardanti lo studio e lo sviluppo dei principali azionamenti elettrici e dei convertitori elettronici di  potenza in essi utilizzati, con particolare riferimento agli inverter a tensione  impressa; - simulare al calcolatore strategie di controllo per azionamenti elettrici a velocità variabile.