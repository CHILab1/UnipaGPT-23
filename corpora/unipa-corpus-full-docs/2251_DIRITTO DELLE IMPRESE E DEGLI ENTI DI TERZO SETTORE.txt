Il corso di DIRITTO DELLE IMPRESE E DEGLI ENTI DI TERZO SETTORE del corso di Laurea magistrale in SERVIZIO SOCIALE, DISEGUAGLIANZE E VULNERABILITA' SOCIALE , ha i seguenti obiettivi formativi: 
Il corso si propone di analizzare la disciplina relativa alle imprese ed agli enti del  Terzo settore così come delineatasi a seguito dell’approvazione della Legge 6  giugno 2016 n. 106 e dei relativi decreti delegati, con particolare riferimento al  D.lgs. 3 luglio D.lgs 3 luglio 2017 n. 117 (cd. Codice del Terzo Settore) ed al  D.lgs. 3 luglio 2017 n. 112 (Revisione della disciplina dell’impresa sociale) e  relativi decreti attuativi. La prima parte del corso sarà dedicata  all’approfondimento dei profili generali della riforma e delle novità introdotte per  chiarire gli elementi caratterizzanti la nuova categoria degli enti del Terzo settore in relazione alla loro costituzione, attività, finalità, organizzazione e destinazione del patrimonio. Verranno poi esaminati particolari categorie di enti del terzo settore  quali le organizzazioni di volontariato, le associazioni di promozione sociale, gli  enti filantropici, le imprese sociali, le reti associative, le società di mutuo  soccorso. Saranno poi affrontate le tematiche relative al Registro unico del terzo  settore, ai rapporti con gli enti pubblici, alla promozione ed al sostegno degli enti  del terzo settore, al regime fiscale, al regime dei controlli e del coordinamento,  nonché al ruolo del notaio.