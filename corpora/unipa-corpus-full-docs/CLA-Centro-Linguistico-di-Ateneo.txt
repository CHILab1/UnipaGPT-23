
Il Centro Linguistico di Ateneo (CLA), istituito nel 2002, è centro di servizi linguistici rivolto ai CdS dell’Ateneo, ai suoi studenti e alle sue strutture interne ed è anche centro in grado di offrire servizi linguistici a istituzioni nazionali e regionali come anche a enti e soggetti privati. Il Centro Linguistico di Ateneo membro dell’Associazione Italiana Centri Linguistici Universitari (AICLU), che a sua volta opera all’interno della Confédération Européenne des Centres de Langues de l'Enseignement Supérieur (CERCLES), svolge un importante ruolo sia all’interno dei percorsi formativi di tutti i cds, attraverso la preparazione alle idoneità linguistiche, sia come luogo di formazione linguistica per tutti gli attori dell’Ateneo. Con attivi corsi in Arabo, Cinese, Francese, Inglese, Russo Spagnolo, Tedesco il Centro Linguistico è struttura indispensabile e occasione per l’apprendimento delle lingue straniere estesa a tutto il territorio.

Alcune delle attività didattiche, scientifiche e formative del CLA: 
- organizzare corsi e test per il conseguimento delle idoneità linguistiche previste dagli ordinamenti didattici dei corsi di studio dell’Ateneo; 
- organizzare corsi di lingue straniere per gli studenti dell’Ateneo, per gli studenti Erasmus in uscita e di altri programmi di mobilità internazionale (incluse le valutazioni delle competenze linguistiche), per gli utenti di altre istituzioni convenzionate.  
- promuovere e validare le certificazioni linguistiche; 
- mettere a disposizione delle strutture didattiche di Ateneo gli strumenti e i materiali didattici utili per le attività formative linguistiche;  
- sviluppare metodologie e tecniche innovative nel campo dell'insegnamento delle lingue e produrre materiali didattici originali anche ai fini della loro divulgazione e commercializzazione.  
- Il CLA cura, altresì, attività di ricerca che mirano a favorire lo sviluppo e la valorizzazione dell’apprendimento linguistico. L’attività di ricerca, finalizzata anche alla pubblicazione di contributi nell’ambito della glottologia, può comprendere la partecipazione a progetti nazionali ed internazionali, fatto salvo l’espletamento dei compiti istituzionali del CLA.

Per maggiori informazioni vai su https://www.unipa.it/amministrazione/direzionegenerale/sspinternationalrelationsoffice/u.o.cla/