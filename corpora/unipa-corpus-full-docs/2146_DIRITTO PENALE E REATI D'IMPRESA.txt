Il corso di DIRITTO PENALE E REATI D'IMPRESA del corso di Laurea in CONSULENTE GIURIDICO D'IMPRESA , ha i seguenti obiettivi formativi: 
Il corso mira a fornire una formazione di base sui principali istituti della parte generale del diritto penale ed un chiaro e consapevole inquadramento di alcune tematiche di particolare rilevanza per il diritto penale dellâ€™impresa, cosi' come risulta sia dalle elaborazioni teoriche sia dalle impostazioni giurisprudenziali, dando allo studente tutti gli strumenti per un corretto approccio alla soluzione di casi applicativi concreti. La selezione di argomenti di parte generale mira a fornire una conoscenza di base delle principali nozioni del diritto penale, quale premessa indispensabile per un'adeguata comprensione delle specifiche categorie che concernono il diritto penale dell'impresa. La selezione degli istituti di parte generale e di parte speciale del diritto penale dell'impresa mira a far acquisire la capacita' di collegare gli istituti generali a singoli settori di tutela, applicando le nozioni della teoria del reato (struttura e sanzioni) a specifiche incriminazioni.