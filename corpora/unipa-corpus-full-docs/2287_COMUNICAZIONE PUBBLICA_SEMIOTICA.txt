Il corso di SEMIOTICA del corso di Laurea in SCIENZE DELLA COMUNICAZIONE del curriculum COMUNICAZIONE PUBBLICA, ha i seguenti obiettivi formativi: 
Il corso intende fornire una panoramica sui principali modelli di riferimento e  strumenti di analisi semiotica. I concetti teorici verranno costantemente  affiancati ad analisi pratiche applicate a diversi tipi di discorso (spaziale,  alimentare, mediatico, pubblicitario, letterario etc.). Si mostrera' come in testi di  diverso tipo sia possibile riscontrare una struttura simile e come ogni testo sia  stratificato secondo livelli che vanno dai piu' concreti e manifesti ai piu' profondi  e astratti. In questo modo gli studenti saranno in grado di analizzare      criticamente e pianificare strategicamente prodotti comunicativi di vario tipo. Il corso offrirà una panoramica dei principali modelli e categorie d’analisi  semiotica utili per la spiegazione e la comprensione di diversi fenomeni di comunicazione. I concetti teorici verranno costantemente  affiancati ad analisi pratiche applicate a diversi tipi di discorso (mediatico,  pubblicitario, giornalistico, letterario, spaziale, visivo etc). Si mostrera' inoltre  come la semiotica possa essere utilizzata come metodologia per comprendere  fenomeni specificatamente comunicativi e, in senso più ampio, i processi  culturali della contemporaneità. Ciò anche al fine di fornire gli strumenti d'analisi  per affrontare e gestire problematiche concrete riguardanti il funzionamento dei  processi comunicativi all'interno di aziende pubbliche e private, preparandosi a  organizzare attivita' di informazione e di comunicazione con diversi pubblici.