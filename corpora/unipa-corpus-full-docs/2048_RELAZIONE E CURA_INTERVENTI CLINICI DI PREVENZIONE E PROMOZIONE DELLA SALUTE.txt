Il corso di INTERVENTI CLINICI DI PREVENZIONE E PROMOZIONE DELLA SALUTE del corso di Laurea magistrale in PSICOLOGIA CLINICA del curriculum RELAZIONE E CURA, ha i seguenti obiettivi formativi: 
Gli obiettivi formativi del corso riguardano l'acquisizione di adeguate  conoscenze rispetto alle potenzialità delle prospettive di prevenzione e  promozione della salute e le necessarie modalità operative in grado di fornire      risposte adeguate alle richieste in differenti contesti, intervenendo in  collaborazione con le istituzioni locali. L'insegnamento è finalizzato a  promuovere lo sviluppo di conoscenze e competenze psicologiche basate sugli  orientamenti attuali della psicologia della salute, che comportano  l’affiancamento alla prevenzione dello stato di malattia, di interventi per la  cultura e promozione della salute e la valorizzazione della persona, attraverso la  promozione dello sviluppo psicologico e relazionale nei diversi contesti di cura e  setting clinici. Un attenzione specifica verrà posta alla figura del paziente, del  caregiver e dell’operatore sanitario operante nei diversi contesti di trattamento.