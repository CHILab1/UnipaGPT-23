Il corso di DISAGIO SOCIALE TRA ECONOMIA E SOCIETÀ del corso di Laurea magistrale in SERVIZIO SOCIALE, DISEGUAGLIANZE E VULNERABILITA' SOCIALE , ha i seguenti obiettivi formativi: 
Molta letteratura, sociologica e non, della post modernità, sostiene che la  società industriale sia scomparsa, alla luce del ridimensionamento della fabbrica  – dovuto alle trasformazioni dei sistemi di impresa e alle nuove tecnologie – e  della classe operaia. In realtà essa non è affatto scomparsa, se mai si è diffusa,  con ciò differenziandosi ed amplificandosi in ogni comparto produttivo,  compreso quello agricolo e dei servizi. Questo ha trasformato il lavoro, le classi  e i gruppi sociali e, insieme alle politiche e alla cultura neoliberista, che hanno  posto al centro di tutto l'individuo, hanno determinato nuove riarticolazioni della  composizione e della stratificazione sociale tutte da studiare. Obiettivo del corso  è di approfondire la riflessione e offrire strumenti di lettura di queste  trasformazioni delle società nell'epoca del capitalismo globale. Conoscenza e capacita' di comprensione: conoscenza e comprensione delle relazioni sociali e dei funzionamenti delle organizzazione sociali nei rapporti anche con l’economia globale; conoscenza e comprensione delle varie forme di disagio e sofferenza sociale (ansia,  depressione,narcisismo) non solo come fenomeno in se ma anche come  modalità di espressione del disagio che va studiata come oggetto sociologico da  comprendere e per comprendere alcune dinamiche relazionali, culturali e  identitarie della societa' contemporanea. Capacita' di applicare conoscenza e comprensione: Capacita' di analizzare e di comprendere le trasformazioni dell’economia capitalistica contemporanea e i mutamenti socio-antropologici da essa determinati sulle identita' personali e sociali e sulle dinamiche relazionali nonchè  sulla stratificazione sociale; in particolar modo le trasformazioni relative alle classi e ai gruppi sociali e alla      sfera individuale sempre piu' orientata ad una dimensione individualista e autoreferenziale. Autonomia di giudizio: Essere in grado di valutare criticamente e autonomamente le trasformazioni socio-culturali del capitalismo contemporaneo (siamo davvero oltre la società  industriale? sono sparite le classi sociali?) e lo sviluppo parallelo di un individuo sempre piu' assorbito dal consumismo, anchhe attraverso la diffusione delle tecnologie e dei social network, che diventa modalita' di agire le relazioni sociali attraverso derive narcisiste (a suo tempo indicata da Cristhoper Lasch)  ma anche da altre derive relative alla sfera individuale, con conseguenze sui  rapporti sociali  Abilita' comunicative: Capacita' di esporre le principali teorie sociologiche e le riflessioni di alcuni singoli autori sulle trasformazioni delle societa' contemporanee nell’epoca del capitalismo globale e sulla stratificazione sociale. Essere in grado di  argomentare sulle trasformazioni culturali in una societa' in cui l’economia ha un ruolo sempre piu dominate anche le relazioni individuali e i modelli socio-culturali. Capacita' di apprendimento: Capacita' di comprendere i mutamenti della societa' e dell’economia contemporanea e di osservare le trasformazioni socio-relazionali nell’era  contemporanea. Capacita' di lettura di pubblicazioni scientifiche specifiche e di riflessioni sulle trasformazioni della società contemporanea.