Il corso di DIRITTO INTERNAZIONALE  C.I. del corso di Laurea in SCIENZE POLITICHE E DELLE RELAZIONI INTERNAZIONALI del curriculum RELAZIONI INTERNAZIONALI, ha i seguenti obiettivi formativi: 
Il Corso si propone di fornire conoscenze e competenze sui principali istituti del Diritto Internazionale Privato. Cio' avverra' attraverso l’analisi e l’interpretazione dei processi di formazione delle norme consuetudinarie e convenzionali e della relativa efficacia negli ordinamenti interni e nell’ordinamento internazionale. I meccanismi e le conseguenze della responsabilita' internazionale saranno analizzate mediante lo studio di decisioni internazionali, cosi' come i meccanismi di risoluzione delle controversie Il corso si propone di fornire agli studenti competenze e conoscenze necessarie alla comprensione delle peculiarita'  dell’ordinamento internazionale e delle sue strutturali diversita' rispetto ai fenomeni giuridici riconducibili agli ordinamenti  statuali. Cio' dovrebbe, auspicabilmente, contribuire ad arricchire ed ampliare la conoscenza, ed in realta' la stessa  concezione, del fenomeno giuridico da parte dello studente. Dovrebbe cioe' abituarlo a pensare il fenomeno giuridico in  termini pluralistici, dandogli una visione piu' attuale di un panorama giuridico oggi per lo piu' costituito da una ‘rete’ di sistemi  giuridici non sempre gerarchizzati, aventi caratteristiche strutturali differenti tra loro. A tale fine, sara' necessario dar conto  della questione degli attori della vita di relazione internazionale.