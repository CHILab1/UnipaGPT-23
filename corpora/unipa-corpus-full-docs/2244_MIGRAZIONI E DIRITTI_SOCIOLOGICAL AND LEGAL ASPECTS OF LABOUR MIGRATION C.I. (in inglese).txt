Il corso di SOCIOLOGICAL AND LEGAL ASPECTS OF LABOUR MIGRATION C.I. (in inglese) del corso di Laurea magistrale in MIGRAZIONI, DIRITTI, INTEGRAZIONE del curriculum MIGRAZIONI E DIRITTI, ha i seguenti obiettivi formativi: 
Consapevolezza critica dei valori del diritto del lavoro e della sicurezza sociale connessi ai fenomeni migratori all'interno  dell'attuale contesto sociale caratterizzato dal multiculturalismo. Esposizione delle conoscenze in modo esaustivo e convincente.  Conoscenza delle diverse fasi storiche del diritto del lavoro e della sicurezza sociale dei migranti, attraverso le principali tesi dottrinali e i più significativi orientamenti giurisprudenziali europei (Corte Edu e Corte di Giustizia) ed italiani al riguardo (Corte  costituzionale e Corte di Cassazione). Obiettivo principale del corso è fornire agli studenti le specifiche conoscenze e le competenze necessarie per comprendere i  processi evolutivi del mercato del lavoro contemporaneo, dedicando attenzione particolare alle dinamiche di segmentazione e  segregazione basate sul genere, la nazionalità, lo status giuridico, ecc. A questo scopo, il corso si focalizzerà su alcuni  argomenti emblematici, che sono al centro della complessa interazione tra regimi differenti, come quello della specifica  condizione delle donne migranti impiegate nel settore domestico, o quello dello sfruttamento del lavoro migrante nei contesti  agricoli. Sarà dato inoltre particolare rilievo all'acquisizione di competenze volte a identificare continuità e cambiamenti nei  processi che attraversano il mercato del lavoro, dovuti alla presenza dei lavoratori e delle lavoratrici migranti, e a valutare  l'impatto concreto degli interventi politici, normativi ed economici sulle dinamiche di sfruttamento.