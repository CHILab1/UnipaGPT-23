Il corso di DIRITTO CIVILE II del corso di Laurea magistrale a ciclo unico in GIURISPRUDENZA del curriculum GIURISPRUDENZA (CANALE TP) - PROFILO FORENSE AD INDIRIZZO CIVILISTICO E DI IMPRESA, ha i seguenti obiettivi formativi: 
Il Corso si propone di dotare gli studenti di un livello di conoscenza e di una  padronanza metodologica adeguati alla formazione di un "giurista europeo", che  operi sia in un contesto accademico sia in un contesto professionale. Gli  studenti acquisiranno strumenti teorici e conoscenze essenziali per un  approccio critico alla materia di studio. Particolare attenzione sarà rivolta alla  conoscenza e all'approfondimento di rilevante casistica e di fondamentali arresti  della Corte Europea di Giustizia e della Suprema Corte Italiana. Gli studenti che  completano con profitto il Corso dovrebbero: a) padroneggiare le regole del  diritto delle nuove tecnologie, come desumibili dalla disciplina codicistica e dalla  legislazione speciale; b) cogliere il contesto pratico e socio economico nel quale  quelle regole operano. Il Corso è volto a consentire l'acquisizione delle  conoscenze attese da chi dovrà intraprendere la professione forense, nonché  quelle adeguate allo sviluppo della successiva formazione del laureato. In  particolare: a) conoscenza e comprensione delle regole che reggono il diritto  delle nuove tecnologie, come richieste dagli standards accademici per  l'ammissione alla formazione postlaurea per l'accesso alla professione forense;  b) capacità di analizzare, valutare e sintetizzare informazioni e nozioni  provenienti da differenti fonti del diritto e differenti esperienze; c)  consapevolezza della incompletezza del diritto e della continua evoluzione dei  principi giuridici; d) capacità di sviluppare un pensiero critico e attitudine al  problem solving.