Il corso di ECONOMIA E GESTIONE DELLE IMPRESE del corso di Laurea in ECONOMIA E FINANZA del curriculum ECONOMICO-FINANZIARIO, ha i seguenti obiettivi formativi: 
Il corso di Economia e Gestione delle Imprese fornira' agli studenti una solida e  articolata preparazione teorico-concettuale per la formulazione della strategia  dell’impresa, nonche' le conoscenze di base per orchestrare le risorse e gestire i  processi di implementazione delle scelte strategiche effettuate. Un focus pratico  al corso e' dato dall’applicazione delle conoscenze teoriche apprese dagli  studenti all’analisi di casi concreti tesi a evidenziare le principali problematicita'      e le sfide derivanti dall'accelerazione delle dinamiche competitive. La  presentazione degli argomenti teorici sara' completata dalla discussione di case  study e da applicazioni inerenti il diamante aziendale, il modello VRIO, l’analisi  di portafoglio di un’impresa multibusiness, l’analisi di bilancio, la valutazione  degli investimenti.