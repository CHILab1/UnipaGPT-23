Il corso di ARCHEOLOGIA CLASSICA, CRISTIANA E MEDIEVALE del corso di Laurea magistrale a ciclo unico in CONSERVAZIONE E RESTAURO DEI BENI CULTURALI del curriculum MANUFATTI DIPINTI SU SUPPORTO LIGNEO E TESSILE; MANUFATTI SCOLPITI IN LEGNO; ARREDI E STRUTTURE LIGNEE; MANUFATTI IN MATERIALI SINTETICI LAVORATI, ASSEMBLATI E/O DIPINTI, ha i seguenti obiettivi formativi: 
L’insegnamento si propone di tracciare un quadro aggiornato e completo degli aspetti figurativi e architettonici della civilta'  greca e romana, dal VI secolo a.C. all’inizio del IV secolo d.C. La cultura materiale e le modalita' della produzione artistica saranno sempre esaminate con riferimento allo specifico  contesto storico e topografico, permettendo agli studenti di acquisire una buona formazione di base, alla luce delle correnti  metodologie di ricerca della disciplina. Dei monumenti di volta in volta trattati saranno chiariti il valore e le finalita' nell’ambito  culturale e sociale di cui essi erano espressione. Nozioni basilari di storia dell'arte antica e di storia romana dall'età imperiale alla Tarda Antichità. Nel corso delle prime lezioni  le conoscenze di base saranno verificate tramite colloquio.