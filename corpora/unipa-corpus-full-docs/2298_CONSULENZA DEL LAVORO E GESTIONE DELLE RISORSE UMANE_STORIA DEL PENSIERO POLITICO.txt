Il corso di STORIA DEL PENSIERO POLITICO del corso di Laurea in SCIENZE DELLE AMMINISTRAZIONI, CONSULENZA DEL LAVORO E INNOVAZIONE SOCIALE del curriculum CONSULENZA DEL LAVORO E GESTIONE DELLE RISORSE UMANE, ha i seguenti obiettivi formativi: 
Il corso si propone lo studio delle principali dottrine politiche del pensiero  moderno e contemporaneo, anche allo scopo di garantire agli studenti quella  base culturale indispensabile alla comprensione degli odierni problemi politici.  Particolare rilievo sara' dato alle analisi e alle teorie concernenti l’origine della  societa' e dello Stato, le forme di governo e loro  degenerazioni, i progetti ideali  di Stato, il problema della giustizia, la concezione moderna del diritto, il  problema della resistenza passiva e attiva, il rapporto tra religione e politica, il  concetto di sovranita', lo Stato moderno, la relazione tra potere - autorita' -  liberta', il rapporto tra societa' civile e Stato, il rapporto tra politica e storia.   Tenendo conto degli obiettivi formativi del Corso di Laurea e della nuova  declinazione sull'innovazione sociale, i corsi monografici intendono offrire agli  studenti sia un approfondimento della parità di genere come questione  fondamentale che rientra nella strategia nazionale 2021-2026, sia una  riflessione sulla problematizzazione della categoria dell'innovazione. Il primo      corso monografico si richiama infatti alla strategia in linea con il PNRR,  concentrata in cinque ambiti - Lavoro/reddito, competenze, tempo e potere - che  nell’approccio multidisciplinare del testo consigliato dalla docente - potranno  essere studiati in una dimensione diacronica, in una prospettiva dinamica ed  evolutiva, attraverso specifici contributi di ambito giuridico, storico,  antropologico, linguistico, sociologico, politologico. Il secondo corso  monografico consentirà invece di riflettere, attraverso la ricostruzione storico- filosofica del concetto di innovazione e il contributo di Benoit Godin, sulle nuove  prospettive legate all'innovazione come necessità di ripensare i valori che  dovrebbero governare le odierne società democratiche.