Il corso di CHEMICAL AND BIOCHEMICAL PROCESS CONTROL (in inglese) del corso di Laurea magistrale in INGEGNERIA CHIMICA del curriculum INGEGNERIA DEI PROCESSI ALIMENTARI, ha i seguenti obiettivi formativi: 
Il corso si propone di fornire le principali nozioni necessarie all'analisi della  dinamica dei processi e al progetto di sistemi di controllo. Una prima parte del corso e' dedicata allo sviluppo di modelli dinamici dei  processi e delle apparecchiature piu' comuni dell’industria chimica. Nella  seconda parte sono invece introdotti i concetti fondamentali del controllo di  processo e descritte le tecniche piu' comunemente usate per il progetto dei  controllori. Una terza parte e' infine dedicata ai sistemi di controllo avanzato, al controllo  con calcolatore, alla importanza del controllo di processo per l’ottimizzazione  economica e la sicurezza degli impianti chimici, per la protezione ambientale e  dei lavoratori. Nelle esercitazioni verranno sviluppati alcuni esempi, facendo uso di software  specifico (MATLAB e suoi Toolbox) per la simulazione dinamica e per la  progettazione di sistemi di controllo.