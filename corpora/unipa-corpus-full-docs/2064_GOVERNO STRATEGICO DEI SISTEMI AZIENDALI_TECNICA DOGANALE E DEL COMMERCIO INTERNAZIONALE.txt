Il corso di TECNICA DOGANALE E DEL COMMERCIO INTERNAZIONALE del corso di Laurea magistrale in SCIENZE ECONOMICO-AZIENDALI del curriculum GOVERNO STRATEGICO DEI SISTEMI AZIENDALI, ha i seguenti obiettivi formativi: 
La disciplina presenta aspetti in continua evoluzione che si adeguano alle  mutevoli e crescenti esigenze sociali ed economiche delle imprese e dei  mercati, declinando anche la sostenibilita' nel governo delle scelte aziendali  relative a materie prime, cicli produttivi, prodotti e servizi. In tale ottica, gli  obiettivi formativi non sono soltanto preposti ad acquisire skills per effettuare  una descrizione e classificazione delle merci, ma anche per approfondire le  diverse tematiche relative alle condizione tecniche di trasformazione (moderne  tecnologie, robotizzazione e automatizzazione dei cicli produttivi e dei sistemi di  controllo) e per dare adeguate risposte alle diversificate richieste di sostenibilita'  avanzate dal mercato: una formazione in grado di dare una lettura  dell’ambiente, della diversificazione e della specializzazione che, procedendo  dai settori produttivi di base sino all’industria alimentare (adulterazione,  sofisticazione, frodi, legislazione, HACCP, certificazione GDO, ecc.), sia idonea  a fornire competenze utili a gestire una sempre piu' crescente accelerazione  della circolazione del prodotto nei mercati globali. Inoltre, l’analisi del sistema  energetico e la produzione di energia, con riferimento alle fonti non rinnovabili e  rinnovabili, permette di rappresentare e valutare opportunamente i rischi e i  vantaggi dell’impatto della green economy e dell’”economia dell’idrogeno” nei  processi di produzione e nelle merci. La seconda parte del programma e'  indirizzata all’acquisizione di competenze relative alle norme che regolano il  commercio internazionale e la dogana. Infine, l’analisi del rapporto natura-merci- natura e del rapporto impresa / ambiente e' finalizzata a comprendere i fattori e  le dinamiche dell’inquinamento, l’analisi del ciclo di vita (LCA), le modalita' di      gestione (cenni S.G.A. e il bilancio ambientale) e di comunicazione ambientale  (rapporto ambientale). Ai sensi della Circolare 15 aprile 2011, n. 3642/C - MINISTERO DELLO  SVILUPPO ECONOMICO, l’esame e' valido ai fini del riconoscimento del  possesso della qualificazione professionale prescritta per l'avvio di attivita' di  commercio relativo al settore merceologico alimentare e di somministrazione di  alimenti e bevande.