Il corso di TEORIE E TECNICHE DEL MONTAGGIO del corso di Laurea in DISCIPLINE DELLE ARTI, DELLA MUSICA E DELLO SPETTACOLO del curriculum SPETTACOLO, ha i seguenti obiettivi formativi: 
Il corso intende fornire agli studenti/sse una cultura teorica finalizzata al  riconoscimento delle principali tecniche cinematografiche, degli autori, dei  generi e delle tendenze della storia del cinema dalle origini ad oggi, nonché  all'acquisizione della padronanza del linguaggio settoriale. Le competenze da  acquisire nel campo delle tecniche, dei linguaggi e delle grammatiche  cinematografiche verranno contestualizzate nell'ambito dello studio degli autori,  dei movimenti, delle correnti e delle tendenze della storia del cinema. Alla fine      del corso lo/a studente/ssa sarà in grado di distinguere le principali teorie,  tecniche ed estetiche relative al montaggio cinematografico, e saprà valutarne  l'uso in relazioni ai diversi contesti, con riferimento specifico al filone del cinema  biografico.