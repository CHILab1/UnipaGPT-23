Il corso di LABORATORIO DI FISICA II del corso di Laurea in SCIENZE FISICHE , ha i seguenti obiettivi formativi: 
La parte di lezioni frontali ed esercitazioni in aula si propone di dare i concetti basilari dell’elettronica e della risoluzione dei  circuiti elettrici, rispettivamente. Obiettivo della parte sperimentale è quello di far acquisire agli studenti: capacità di uso di  strumentazione elettronica, analisi ed interpretazione di risultati di esperimenti riguardanti i circuiti elettrici. Il secondo modulo, in continuita' con il precedente, si propone di avviare lo studente alle attivita' di fisica sperimentale  approfondendo la comprensione del come esperimento e teoria siano legati.  Lo studente imparera' i concetti basilari dell’ottica geometrica e i rudimenti applicativi delle strumentazioni utilizzate in  laboratorio. Sara' stimolato all’uso consapevole delle strumentazioni in modo da ottenere dati sperimentali consistenti e di  buona qualita'. Inoltre imparera' a valutare ed interpretare i dati quantitativamente e a valutarne l’incertezza.  La parte sperimentale ha l’obbiettivo di far acquisire agli studenti, buone pratiche di laboratorio, capacita' di acquisire dati  sperimentali e valutarne la ripetibilita'. Lo studente imparera' ad utilizzare la strumentazione elettronica e come interpretare i  risultati sperimentali di esperimenti riguardanti l’elettromagnetismo e l’ottica. Lo studente, inoltre, imparera' a riconoscere gli  elementi fondamentali coinvolti nella progettazione degli esperimenti e a scegliere le procedure ottimali per determinare  parametri sperimentali e loro incertezze.