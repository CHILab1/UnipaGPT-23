Il corso di PRINCIPI DI INGEGNERIA NUCLEARE del corso di Laurea in INGEGNERIA DELL'ENERGIA E DELLE FONTI RINNOVABILI del curriculum TECNOLOGIE E PRODUZIONE, ha i seguenti obiettivi formativi: 
Il corso mira ad introdurre le tematiche di base propedeutiche all’analisi ed alla  comprensione dei principali aspetti ingegneristici e tecnologici degli impianti a  fissione nucleare volti alla produzione di energia elettrica su scala industriale. L’attenzione sara' focalizzata inizialmente su alcune nozioni di base di fisica  moderna relative ai concetti di atomo, nucleo, reazioni nucleari e radioattivita.  Successivamente si tratteranno le interazioni delle radiazioni ionizzanti (alfa,  beta, gamma e neutroni) con la materia, dando cenni sugli strumenti di  rivelazione e misura di tali radiazioni. Si introdurranno i fondamenti della  neutronica, definendo le funzioni caratteristiche di una popolazione neutronica,  quali densita, flusso e tassi di reazione. In seguito si focalizzera' l’attenzione sui  processi che determinano il trasporto neutronico in un sistema moltiplicante  quali fissione, moltiplicazione, assorbimento, rallentamento e diffusione,  introducendo i fondamenti della teoria della diffusione monoenergetica. Si  analizzera' il comportamento di una popolazione neutronica in un sistema  moltiplicante sia in condizioni stazionarie, introducendo il concetto di massa,  dimensioni e composizione critiche, sia in condizioni dinamiche, introducendo  un modello 0D di cinetica neutronica per un reattore uniforme con particolare  enfasi sui concetti di reattivita, equazione in-hour e periodo stabile. Infine, si  illustrera' il principio di funzionamento di un reattore a fissione nucleare e se ne  descriveranno l’architettura funzionale e le caratteristiche ingegneristiche dei  principali componenti.