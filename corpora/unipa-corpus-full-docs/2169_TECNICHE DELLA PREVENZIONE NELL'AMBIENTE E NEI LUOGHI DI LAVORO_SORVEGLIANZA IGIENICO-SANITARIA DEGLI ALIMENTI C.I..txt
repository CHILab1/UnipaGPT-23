Il corso di SORVEGLIANZA IGIENICO-SANITARIA DEGLI ALIMENTI C.I. del corso di Laurea in TECNICHE DELLA PREVENZIONE NELL'AMBIENTE E NEI LUOGHI DI LAVORO del curriculum TECNICHE DELLA PREVENZIONE NELL'AMBIENTE E NEI LUOGHI DI LAVORO, ha i seguenti obiettivi formativi: 
Conoscere le norme giuridiche italiane e comunitarie in materia di igiene e sicurezza alimentare. Conoscere gli aspetti  dell’organizzazione del controllo degli alimenti e dell'igiene applicata alle produzioni alimentari, al fine di garantire la tutela  della sanita' pubblica per mezzo dell'ispezione e certificazione degli alimenti e delle metodologie e biotecnologie applicate alla  produzione degli alimenti. Conoscere i processi di trasformazione degli alimenti e gli interventi da adottare per la tutela della  salute pubblica, gli aspetti relativi al controllo di qualità degli alimenti nelle fasi della filiera agro-alimentare, dalle produzioni  primarie al prodotto finito, ivi comprese la commercializzazione e somministrazione. Capacità di gestione dei laboratori e dei  dati. Conoscenza delle principali tecniche strumentali di conservazione e trasformazione e produzione nella filiera  agroalimentare. Partendo dagli obiettivi formativi dei moduli “Ispezione alimenti di origine animale” e  “Igiene degli Alimenti” verranno  approfondite le conoscenze sui contenuti del Codex Alimentarius e delle norme del Pacchetto Igiene e sulle principali norme  che regolamentano il settore della Sicurezza Alimentare, per arrivare alla corretta implementazione di un piano di  Autocontrollo, secondo la metodologia HACCP, sapendone valutare l’efficienza e l’efficacia relativamente al contesto  specifico analizzato. Possedere le nozioni di base sull'igiene degli alimenti e sui principali e piu' attuali pericoli alimentari (chimici, fisici e biologici) e rischi ad essi correlati; Conoscere l'ecosistema alimento nei suoi principali parametri ecologici intrinseci ed estrinseci; conoscere l'epidemiologia e profilassi delle tossinfezioni alimentari sostenute da patogeni classici ed emergenti; Conoscere le metodologie analitiche ed epidemiologiche per identificare le malattie a trasmissione alimentare. Conoscere le normative in materia di tutela igienico - sanitaria degli alimenti; Conoscere i prerequisiti della sicurezza alimentare ed i relativi criteri applicativi nella progettazione, realizzazione e gestione operativa dell'azienda alimentare; conoscere e saper applicare i principi del sistema HACCP; conoscere le modalita' di implementazione, gestione e verifica del piano HACCP. Conoscere le problematiche legate alla formazione del personale che opera nel campo alimentare.