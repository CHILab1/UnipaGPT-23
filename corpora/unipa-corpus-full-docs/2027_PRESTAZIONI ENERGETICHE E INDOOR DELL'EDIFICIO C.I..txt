Il corso di PRESTAZIONI ENERGETICHE E INDOOR DELL'EDIFICIO C.I. del corso di Laurea magistrale in INGEGNERIA DEI SISTEMI EDILIZI , ha i seguenti obiettivi formativi: 
Il modulo si prefigge di fornire agli studenti i fondamenti dell’energetica edilizia con particolare riferimento agli interventi rivolti  al risparmio ed all’efficienza energetica, all’utilizzo della nuova componentistica d’involucro e d’impianto per l’edilizia  sostenibile, e all’utilizzo delle fonti energetiche rinnovabili, sullo sfondo delle condizioni fisico-tecniche indoor da conseguire  per il comfort degli occupanti e della normativa relativa alle prestazioni energetiche degli edifici. L'obiettivo del corso e' quello di fornire agli studenti le conoscenze e le capacita' di analisi per la definizione delle prestazioni  indoor degli edifici: il benessere termoigrometrico, la qualità dell'aria interna, il comfort acustico e luminoso. Tali prestazioni  saranno relazionate con le relative richieste di energia degli impianti che garantiscono tale comfort e con la pressione che  essi esercitano verso l'ambiente.