Il corso di DIRITTO DELL'AGROALIMENTARE del corso di Laurea magistrale in COMUNICAZIONE PER L'ENOGASTRONOMIA del curriculum COMUNICAZIONE PER L'ENOGASTRONOMIA (LM-GASTR), ha i seguenti obiettivi formativi: 
Il corso si propone di affrontare i principi e i temi generali del diritto  agroalimentare affiancando allo studio delle fonti normative nazionali ed  europee della materia anche quello più specifico della disciplina giuridica della  produzione e commercio degli alimenti, con riferimento all’inquadramento  giuridico dei prodotti agroalimentari nell’ambito della filiera agroalimentare; alla  normativa per la tutela della qualità; alla legislazione sulla sicurezza alimentare.  Attraverso il percorso delineato gli studenti sono posti nelle condizioni di  acquisire un corretto lessico giuridico relativo alle fonti per la produzione  agricola e alimentare ed un solido bagaglio concettuale sulle principali questioni      del diritto agroalimentare. In particolare, vengono trattati gli argomenti riguardanti: l'immissione dei prodotti  agroalimentari sul mercato europeo e nazionale, la sicurezza alimentare, gli  obblighi informativi nei confronti dei consumatori e l'etichettatura specifica dei  vari prodotti , i prodotti agroalimentari di qualità, le nuove tecnologie alimentari,  la responsabilità dei produttori e il sistema di controllo.