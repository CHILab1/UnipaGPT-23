Il corso di ETICA E MANAGEMENT IN SANITA' C.I. del corso di Laurea in TECNICHE DI LABORATORIO BIOMEDICO del curriculum TECNICHE DI LABORATORIO BIOMEDICO - SEDE TRAPANI, ha i seguenti obiettivi formativi: 
Il corso si propone di offrire allo studente un quadro generale delle principali teorie psicologiche, nonché di analizzare le  diverse funzioni psichiche, tenendo conto delle più recenti acquisizioni della psicologia sperimentale. Il corso mira altresì a  definire la specificità del modello di lettura dei fenomeni e di intervento in ambito psicologico, cogliendo le differenze con il  modello medico, promuovendo le applicazioni della disciplina nell'ambito delle professioni sanitarie al fine di favorire una più  consapevole gestione della relazione operatore sanitario/paziente e tra i colleghi nei contesti lavorativi. Il corso mira a fornire agli studenti i concetti fondamentali relativi alla progettazione, implementazione e utilizzo di sistemi di  programmazione strategica e controllo di gestione nelle aziende sanitarie. A tal fine, il corso è orientato all’apprendimento e  all’adozione di una prospettiva sistemica per progettare idonei sistemi di governo e valutazione della performance in grado di  supportare i meccanismi decisionali delle aziende sanitarie a vario livello (politico, strategico, operativo). Tale supporto si  fonda sulla comprensione ed esplorazione delle relazioni e del coordinamento tra le diverse discipline sottostanti al  funzionamento dei sistemi di programmazione e controllo (es., contabilità, pianificazione, strategia, reporting, analisi di  processo) sulla base delle specifiche caratteristiche strategico-organizzative delle aziende sanitarie. Padroneggiare gli strumenti essenziali per elaborare una valutazione in ambito bioetico, ossia introdurre alla comprensione  dei principali approcci etici e delle visioni morali che hanno attraversato la storia della filosofia e della cultura. Promuovere lo  sviluppo delle qualita' umane e professionali del sanitario. Acquisire consapevolezza della rilevanza del paziente, del suo vissuto e della funzione assistenziale della struttura  ospedaliera, coerentemente con i principi di base dell’etica medica.