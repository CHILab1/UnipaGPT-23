Il corso di STORIA E METODI DI ANALISI DELL'ARCHITETTURA del corso di Laurea magistrale a ciclo unico in ARCHITETTURA , ha i seguenti obiettivi formativi: 
Il corso è finalizzato ad analizzare i metodi e gli approcci con cui si è costruita la storia dell’architettura in età moderna e contemporanea. La prima parte del corso verterà sulla nascita della disciplina “Storia dell’Architettura” e sui percorsi e le ideologie che ne hanno strutturato e precisato i metodi e le letture. In secondo luogo verranno sviluppati temi più puntuali (per esempio: lo studio biografico; la storia della costruzione; la validità degli stili; l’interpretazione di fenomeni come il Rinascimento o il Movimento Moderno data dai protagonisti e dagli osservatori “a distanza”) e si preciseranno gli ambiti oggetto di approfondimento da parte degli studenti.