Il corso di MUSEOLOGIA del corso di Laurea in BENI CULTURALI: CONOSCENZA, GESTIONE, VALORIZZAZIONE del curriculum PATRIMONIO E TURISMO CULTURALE, ha i seguenti obiettivi formativi: 
Il corso di Museologia sara' sviluppato in modo che lo studente consegua una  formazione di base nello specifico settore. Il corso fornira' la capacita' di leggere  le strutture museali nella loro molteplicita' di aspetti: gestionali, di  comunicazione, relativi alle funzioni istituzionali e a quelle accessorie. Si  soffermera' inoltre sugli aspetti storici che prendono le mosse dal collezionismo  medievale fino alla formazione dei musei in eta' moderna e al loro sviluppo in  eta' contemporanea.  Il corso intende fornire indicazioni di massima e approfondimenti sulle principali  problematiche inerenti alla Museologia e ai vari campi culturali e gestionali ad  essa afferenti. Lo scopo e' quello di fornire una conoscenza di base sufficiente  per poter anche prevedere un accesso lavorativo in seno ai sistemi museali. In  questo senso il corso e' suddiviso in due sezioni, quella strettamente storica e  quella di carattere piu' propriamente contemporaneo. Per la prima si  tracceranno linee sintetiche per lâ€™individuazione del passaggio dal collezionismo  alle forme del museo moderno di stampo illuministico. Con la seconda invece si  affronteranno le principali linee di indirizzo che convergono alla formazione di un  museo, al suo funzionamento, alle finalita' cui deve mirare, e alla corretta  gestione dello stesso. Sono previste lezioni frontali e visite guidate in alcuni siti  museali di particolare interesse.