Il corso di LABORATORIO DI ARREDAMENTO E ARCHITETTURA DEGLI INTERNI del corso di Laurea magistrale a ciclo unico in ARCHITETTURA , ha i seguenti obiettivi formativi: 
Nell'ambito di un’attività di coordinamento e d'interazione tra i Laboratori di  Architettura degli Interni della stessa annualità è configurata, per gli studenti di II  anno, un'esperienza didattica in continuità con le esperienze progettuali  precedenti. Connessa al riconoscimento del limite di un invaso spaziale, l'idea di  Interno è declinata nelle sue interazioni con l'esistente riferendosi a invasi  spaziali già presenti nell'urbano e/o ad architetture anche solo progettate scelte  dalla docenza come casi studio significativi per studenti in formazione  frequentanti il percorso quinquennale di architettura. A conclusione del laboratorio lo studente descriverà - attraverso un  circostanziato disegno di piante e sezioni di progetto ed eventuali plastici di  studio - le interazioni tra spazio, misura, struttura e, con esse, le tematiche  distributive, le modalità di ingresso e governo della luce con possibili  approfondimenti scalari caratterizzanti l'impaginato delle pavimentazioni, la  materia delle superfici e l'arredo fisso.