Il corso di ECONOMIA DELLE INFRASTRUTTURE E DELLA MOBILITÀ SOSTENIBILE del corso di Laurea magistrale in SCIENZE ECONOMICHE E FINANZIARIE del curriculum ECONOMIA DELLO SVILUPPO SOSTENIBILE, DEL TERRITORIO E DEL TURISMO, ha i seguenti obiettivi formativi: 
Finalita' principale dell’insegnamento e' quella di fornire la conoscenza del sistema dei trasporti e delle sue tendenze evolutive, illustrando le logiche economiche del settore con riferimento alla mobilita' passeggeri e agli scambi nazionali/internazionali di merci. In questo quadro di riferimento verra' approfondito in particolare lo studio del legame esistente tra efficienza dei sistemi di trasporto e crescita economica, mediante l’indagine dei nessi di causalita. Le problematiche relative alla pianificazione e alla gestione del trasporto merci e del trasporto passeggeri saranno trattate con riferimento specifico alle singole modalita' di trasporto. L’obiettivo delle lezioni avra' come argomenti centrali le caratteristiche delle attivita' terminali e delle attivita' di viaggio e le problematiche riguardanti l’intermodalita' e la logistica. Saranno approfonditi, inoltre, gli aspetti critici riguardanti la domanda di trasporto, evidenziandone sia i principali driver, sia le relazioni di equilibrio con l’offerta di trasporto. Infine, spazio adeguato sara' riservato alla trattazione delle metodologie piu' usate negli studi empirici per la valutazione delle infrastrutture di trasporto. Alla conclusione del corso gli studenti dovrebbero aver acquisito i principali     elementi teorici ed applicativi necessari alla interpretazione delle dinamiche economiche nel settore.