Il corso di FISCALITÀ DEL TERZO SETTORE E STRUMENTI DI INCLUSIONE FINANZIARIA C.I del corso di Laurea magistrale in MIGRAZIONI, DIRITTI, INTEGRAZIONE del curriculum MIGRAZIONI E DIRITTI, ha i seguenti obiettivi formativi: 
Il corso mira a sottolineare l'importanza dell'accesso ai servizi bancari per l'inclusione sociale degli immigrati, collocando  l'inclusione finanziaria nel contesto del mutato ruolo del Welfare State e della transizione digitale dell'economia. L'analisi delle  problematiche che caratterizzano il processo di inclusione degli immigrati mira poi ad individuare gli strumenti giuridici  adeguati a tutelare tali consumatori, vulnerabili per fattori linguistici, sociali (possibili discriminazioni) ed economici. Al termine del corso lo studente dovrebbe: 1) distinguere tra i vari servizi bancari di base, individuandone la disciplina giuridica essenziale; 2) conoscere quali sono i fattori di vulnerabilità dei consumatori con diverse basi linguistiche e culturali;  3) conoscere i principali contratti della c.d. finanza islamica; 4) individuare gli istituti fondamentali a tutela degli immigrati, sia  quelli di diritto privato generale sia quelli previsti dalla normativa speciale (diritto antidiscriminatorio) Analisi della disciplina fiscale degli Enti del Terzo Settore di cui al D. Lgs. 3.7.2017, n. 117 (Codice del Terzo Settore) che,  attraverso lo svolgimento di attività economiche, anche in collaborazione con lo Stato, gli enti territoriali e gli enti pubblici,  soddisfano interessi generali aventi finalità solidaristiche e di utilità sociale, con particolare riferimento alla gestione  dell’accoglienza e integrazione dei migranti.