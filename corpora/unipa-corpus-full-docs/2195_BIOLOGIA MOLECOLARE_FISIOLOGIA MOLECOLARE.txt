Il corso di FISIOLOGIA MOLECOLARE del corso di Laurea magistrale in BIOLOGIA MOLECOLARE E DELLA SALUTE del curriculum BIOLOGIA MOLECOLARE, ha i seguenti obiettivi formativi: 
Il corso e' indirizzato allo studio dei meccanismi molecolari che le cellule  attivano in risposta a segnali fisiologici. La sequenza degli argomenti si articola  dal livello molecolare e cellulare, per considerare successivamente le interazioni  fra le cellule . Verra' innanzitutto approfondita la struttura di proteine canale, il  loro ruolo fisiologico, l’ interazione con altri sistemi di membrana e le alterazioni  in condizioni patologiche. Verranno analizzati inoltre i meccanismi molecolari  alla base delle risposte di cellule diverse a specifiche molecole chimiche.  Verranno presi in considerazione, in primo luogo, i piu' significativi  neurotrasmettitori e neuromodulatori; analizzandone la funzione e fornendo  approfondimenti su struttura, funzione e modulazione dei rispettivi recettori.  Verranno presentati casi specifici (es. giunzione tra neuroni e cellule muscolari)  di tali meccanismi. Sara' inoltre oggetto del corso l’analisi dei meccanismi  molecolari alla base dei processi di memoria e apprendimento.