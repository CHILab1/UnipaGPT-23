Il corso di TECNOLOGIA DEI MATERIALI del corso di Laurea in INGEGNERIA CIVILE , ha i seguenti obiettivi formativi: 
Lo studente alla fine del corso sarà in grado di affrontare e risolvere problemi  applicativi relativi ai vari argomenti trattati, avrà acquisito la capacità di  correlazione fra i vari argomenti e imparerà ad analizzare in modo critico i  risultati ottenuti imparando a riconoscerne la validità.  Inoltre, sarà in grado di comprendere come alcune conoscenze di tecnologia dei  materiali siano alla base di quasi tutte le tecnologie e come poterle utilizzare  nello svolgimento della propria professione.  Esempi importanti riguardano il laureato in ingegneria civile che potrebbe essere      coinvolto, nell’arco della propria attività professionale, nella preparazione e nello  studio di materiali utilizzati nel campo dell’ingegneria civile. Lo studente sarà in  grado di correlare le proprietà dei principali materiali utilizzati attualmente nel  settore civile alla loro struttura ed applicare tali conoscenze nella progettazione  e realizzazione di opere di ingegneria civile oltreché nella gestione e  manutenzione di strutture civili di ordinaria complessità.