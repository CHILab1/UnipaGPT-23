Il corso di PRATICHE INTERLINGUISTICHE NEI MEDIA del corso di Laurea magistrale in COMUNICAZIONE PUBBLICA, D'IMPRESA E PUBBLICITA' , ha i seguenti obiettivi formativi: 
Immaginari globali? Informazione, traduzione e post-verità  In quale lingua nasce una notizia? Come e in quali lingue viene diffusa? In che  modo identificare le fonti della traduzione giornalistica? A partire da una  riflessione sulle pratiche interlinguistiche in contesti mediali ibridi (carta  stampata, piattaforme digitali, social networks), questo corso si propone di  interrogare il ruolo della traduzione nelle comunicazioni globali attraverso  l’analisi del rapporto fra processi linguistico-ideologici e pratiche discorsive  multilingue. Dalla formulazione dei contenuti alla loro manipolazione  interlinguistica nell’informazione libera e globalizzata, le attività traduttive  appaiono centrali nella ridefinizione simbolica degli immaginari socio-discorsivi  che caratterizzano le società digitali, alimentando credenze, conoscenze e fake  news.