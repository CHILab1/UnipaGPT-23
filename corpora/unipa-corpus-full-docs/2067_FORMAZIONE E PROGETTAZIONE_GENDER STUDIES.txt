Il corso di GENDER STUDIES del corso di Laurea magistrale in SCIENZE PEDAGOGICHE del curriculum FORMAZIONE E PROGETTAZIONE, ha i seguenti obiettivi formativi: 
Scritture femminili tra scienza e letteratura: la forma ibrida del romanzo-saggio  Obiettivo del corso è quello di introdurre le studentesse e gli studenti alla storia  del pensiero femminista, soprattutto quello maturato dalla seconda ondata in poi  (pur senza dimenticare i primi tentativi del proto-femminismo e del femminismo  dell’uguaglianza). Si analizzerà in particolare la letteratura femminista  contemporanea che si è occupata della concrescenza della riflessione filosofica  e scientifica, da una parte, e di quella personale e narrativa dall’altra. Durante il  corso si porrà speciale attenzione all’emergere del complesso sistema corpo- mente come luogo di espressione e di riflessione oltre che di percezione,  esperienza e conoscenza. Si approfondirà, in particolare, lo studio di un genere di scrittura che sembra  aver un significato fondamentale per la scrittura femminile: il saggio-romanzo.  L’incontro tra la trattazione scientifica oggettiva e il racconto personale e  soggettivo verrà analizzato nelle opere di Virginia Woolf, Julia Kristeva, Siri      Hustvedt, Donna Haraway.