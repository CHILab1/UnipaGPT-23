Il corso di LABORATORIO DI URBANISTICA I E GEOGRAFIA URBANA E TERRITORIALE C.I. del corso di Laurea magistrale a ciclo unico in ARCHITETTURA , ha i seguenti obiettivi formativi: 
Il Laboratorio si propone di fornire agli studenti strumenti per “leggere” e intervenire nella città contemporanea e, in  particolare, in contesti complessi quali sono le città mediterranee dove l’offerta di servizi pubblici è limitata dal punto di vista  quantitativo e qualitativo. L’approccio conoscitivo interpretativo e progettuale proposto si basa sulla consapevolezza del ruolo  del progetto urbanistico nel rinnovare e migliorare la “qualità” urbana complessiva. In particolare sarà richiesto, allo studente,  di simulare un progetto attraverso la filosofia dell'infrastruttura verde per connettere mobilità e attrezzature pubbliche in un  quadro di compatibilità ecologica e di equità sociale, integrando così le conoscenze acquisite nel modulo di Geografia Urbana  e Territoriale. I progetti di infrastrutture verdi creeranno una rete di spazi semi-naturali e servizi ecosistemici attraverso la  riprogettazione dello spazio urbano di Palermo; comprendendo non solo parchi, giardini, riserve naturali, campi da gioco, ma  anche percorsi ciclabili e pedonali, aree pubbliche ed edifici (non utilizzati o sottoutilizzati) da riconvertire ad un uso sociale e  collettivo ecologicamente orientato. Il progetto affronterà, pertanto, da un lato le conseguenze spaziali del fenomeno  dell’urban shrinkage e dall'altro esplorerà le possibili strategie di adattamento ai cambiamenti climatici offerte dalla  progettazione urbana. A tal fine saranno fornite le nozioni sui metodi e le tecniche di progetto urbano, sul sistema di analisi  tematiche finalizzate alla costruzione dei quadri conoscitivi e sulle diverse fasi del processo. Il modulo di Geografia Urbana e Territoriale, collocato al terzo anno del CdS, intende stimolare l’apprendimento di nuovi punti  di vista per l’analisi delle città, attraverso un percorso interdisciplinare (in accordo con i docenti del Laboratorio di Urbanistica  I) che miri a una comprensione non soltanto dei fatti, ma anche delle interpretazioni che gli abitanti o utenti danno degli stessi  fatti, secondo il paradigma ermeneutico della conoscenza. A tal fine, il modulo intende invogliare gli studenti a sviluppare  curiosità scientifica nei confronti del territorio analizzato (in primis le città) e degli attori sociali che lo abitano. Il Laboratorio si propone di fornire agli studenti strumenti per “leggere” e intervenire nella città contemporanea e, in  particolare, in contesti complessi quali sono le città mediterranee dove l’offerta di servizi pubblici è limitata dal punto di vista  quantitativo e qualitativo. L’approccio conoscitivo interpretativo e progettuale proposto si basa sulla consapevolezza del ruolo  del progetto urbanistico nel rinnovare e migliorare la “qualità” urbana complessiva. In particolare sarà richiesto, allo studente,  di simulare un progetto attraverso la filosofia dell'infrastruttura verde per connettere mobilità e attrezzature pubbliche in un  quadro di compatibilità ecologica e di equità sociale, integrando così le conoscenze acquisite nel modulo di Geografia Urbana  e Territoriale. I progetti di infrastrutture verdi creeranno una rete di spazi semi-naturali e servizi ecosistemici attraverso la  riprogettazione dello spazio urbano di Palermo; comprendendo non solo parchi, giardini, riserve naturali, campi da gioco, ma  anche percorsi ciclabili e pedonali, aree pubbliche ed edifici (non utilizzati o sottoutilizzati) da riconvertire ad un uso sociale e  collettivo ecologicamente orientato. Il progetto affronterà, pertanto, da un lato le conseguenze spaziali del fenomeno  dell’urban shrinkage e dall'altro esplorerà le possibili strategie di adattamento ai cambiamenti climatici offerte dalla  progettazione urbana. A tal fine saranno fornite le nozioni sui metodi e le tecniche di progetto urbano, sul sistema di analisi  tematiche finalizzate alla costruzione dei quadri conoscitivi e sulle diverse fasi del processo.