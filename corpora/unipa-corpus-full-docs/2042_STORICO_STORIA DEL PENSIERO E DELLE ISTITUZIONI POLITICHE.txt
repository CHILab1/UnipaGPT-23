Il corso di STORIA DEL PENSIERO E DELLE ISTITUZIONI POLITICHE del corso di Laurea magistrale in STUDI STORICI, ANTROPOLOGICI E GEOGRAFICI del curriculum STORICO, ha i seguenti obiettivi formativi: 
OBIETTIVI FORMATIVI DELL’INSEGNAMENTO Il corso si propone l’analisi delle principali dottrine politiche dall’antichita'  classica al XIX secolo ricostruendo il lungo e complesso itinerario di sviluppo del  pensiero politico occidentale. Lo studio degli autori piu' significativi collocati nel  loro contesto storico, delle fondamentali categorie politiche (sovranita',  democrazia, uguaglianza, rappresentanza, liberta', federalismo) hanno lo scopo  di far acquisire agli studenti e alle studentesse quella base culturale      indispensabile per la comprensione della realta' politica odierna. Attraverso  l’analisi del pensiero dei maggiori pensatori politici si traccera' anche un exursus  storico delle istituzioni che si sono realizzate nella concretezza storica. Per  questo ci si avvarra', nel corso delle lezioni, anche della lettura di alcuni testi  classici di autorevoli pensatori, che ancora oggi costituiscono un costante punto  di riferimento del dibattito politico. Particolare rilievo sara' dato alle analisi e alle  teorie concernenti l’origine della societa' e dello Stato, le forme di governo e loro  degenerazioni, i progetti ideali di Stato, il problema della giustizia, la legge, la  concezione romana del diritto, il problema della resistenza passiva e attiva, il  rapporto tra religione e politica, il concetto di sovranita', lo Stato moderno, la  relazione tra potere-autorita'-liberta', il rapporto tra societa' civile e Stato, il  rapporto tra politica e storia, la rappresentanza, i partiti, il cosmopolitismo, il  federalismo.