Il corso di POLITICS OF MIGRATIONS AND HUMAN RIGHTS (in inglese) del corso di Laurea magistrale in MIGRAZIONI, DIRITTI, INTEGRAZIONE del curriculum MIGRATIONS AND RIGHTS, ha i seguenti obiettivi formativi: 
L'obiettivo principale del corso è offrire agli studenti le specifiche conoscenze e  abilità che sono necessarie a comprendere la relazione complessa tra le nozioni  di sovranità, cittadinanza, confini, territorio e popolazione, che sono  strettamente connesse con il diritto dello Stato-Nazione, e l'accesso effettivo  degli individui ai diritti umani. A questo scopo, il corso si focalizzerà su alcuni  temi emblematici che sono al centro di questa complessa relazione, come la  figura delle persone senza Stato, o la storia del confinamento della libertà di  movimento. Sarà inoltre dato rilievo all'acquisizione di specifiche conoscenze  volte ad identificare l'evoluzione di concetti politici fondamentali e di dispositivi, e  delle narrative e retoriche ad essi sottese, rispetto alla loro concreta  applicazione nel campo delle politiche migratorie contemporanee.