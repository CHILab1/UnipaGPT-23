Il corso di STORIA DEL PENSIERO POLITICO E DELL'OPINIONE PUBBLICA del corso di Laurea in SCIENZE DELLA COMUNICAZIONE del curriculum COMUNICAZIONE PUBBLICA, ha i seguenti obiettivi formativi: 
Il corso si propone l’analisi delle principali dottrine politiche dall’antichita'  classica alla prima meta' del Novecento ricostruendo il lungo e complesso  itinerario di sviluppo del pensiero politico occidentale. Lo studio degli autori piu'  significativi collocati nel loro contesto storico, delle fondamentali categorie  politiche (sovranita', democrazia, uguaglianza, rappresentanza, liberta',  federalismo) hanno lo scopo di far acquisire agli studenti e alle studentesse  quella base culturale indispensabile per la comprensione della realta' politica  odierna. Attraverso l’analisi del pensiero dei maggiori pensatori politici si  traccera' anche un exursus storico del concetto di opinione pubblica dalle origini      alle piu' moderne teorie. Si ritiene che fattori come la sovranita' popolare,  l’uguaglianza politica, la regola della maggioranza, l’emergere di una sfera  pubblica abbiano favorito la genesi e lo sviluppo dell’opinione pubblica, e che  tali elementi confluiscono nell’idea di democrazia. Pertanto i due concetti di  democrazia e opinione pubblica risultano strettamente collegati. Per questo ci si  avvarra', nel corso delle lezioni, anche della lettura di alcuni testi classici di  autorevoli pensatori, che ancora oggi costituiscono un costante punto di  riferimento del dibattito politico. Particolare rilievo sara' dato alle analisi e alle  teorie concernenti l’origine della societa' e dello Stato, le forme di governo e loro  degenerazioni, i progetti ideali di Stato, il problema della giustizia, la legge, la  concezione romana del diritto, il problema della resistenza passiva e attiva, il  rapporto tra religione e politica, il concetto di sovranita', lo Stato moderno, la  relazione tra potere-autorita'-liberta', il rapporto tra societa' civile e Stato, il  rapporto tra politica e storia, la rappresentanza, i partiti, il cosmopolitismo, il  federalismo.