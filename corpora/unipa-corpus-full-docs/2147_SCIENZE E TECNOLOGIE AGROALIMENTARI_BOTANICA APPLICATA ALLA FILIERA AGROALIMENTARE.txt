Il corso di BOTANICA APPLICATA ALLA FILIERA AGROALIMENTARE del corso di Laurea in SCIENZE  E TECNOLOGIE AGROALIMENTARI del curriculum SCIENZE E TECNOLOGIE AGROALIMENTARI, ha i seguenti obiettivi formativi: 
Il corso si prefigge l’obiettivo formativo di fornire allo studente le conoscenze di  base utili a riconoscere le caratteristiche morfo-fisiologiche e sistematiche delle  specie vegetali utilizzate nella filiera agroalimentare, allo scopo di poterne  valutare le caratteristiche qualitative anche in un'ottica tecnologica. A tal fine  saranno sviluppati argomenti relativi all’organizzazione e alla morfologia interna  ed esterna degli organi vegetali, soprattutto delle piante di interesse agrario; alla  diversità degli organismi vegetali e delle cause che l'hanno prodotta; ai concetti  base della Sistematica necessari per identificare le più importanti famiglie e  specie di prevalente interesse agrario. Il corso si prefigge, altresì, di far conoscere allo studente il valore alimentare e  nutraceutico delle specie della flora spontanea e la possibilità di avviare nuove  filiere produttive.