Il corso di PSICOLOGIA DEL BENESSERE PSICOSOCIALE NEI CONTESTI ORGANIZZATIVI del corso di Laurea magistrale in PSICOLOGIA SOCIALE, DEL LAVORO E DELLE ORGANIZZAZIONI , ha i seguenti obiettivi formativi: 
Il corso intende fornire allo studente gli strumenti concettuali e operativi  fondamentali per elaborare, progettare e realizzare programmi di intervento  psicosociale finalizzati alla prevenzione del disagio e alla promozione del  benessere nei contesti di lavoro. Dopo una necessaria introduzione sugli aspetti  etici e deontologici dell’intervento psicologico nelle organizzazioni e sui limiti del  concetto di “benessere” applicato ai contesti di lavoro, il corso svilupperà le  implicazioni operative dell’analisi della domanda della committenza e delle  metodologie funzionali alla comprensione e alla gestione del cambiamento in  ottica di sviluppo organizzativo, con particolare riguardo all’action-research e ai  principi della consulenza di processo. Ampio spazio sarà dedicato all’analisi dei  modelli psicologici rilevanti per la letteratura sul benessere organizzativo, si farà  riferimento ai principali rischi psicosociali presenti nei contesti lavorativi, ai  possibili metodi e strumenti di valutazione utilizzabili e alla progettazione di  programmi di prevenzione, intervento o sviluppo organizzativi.  Coerentemente con tale finalità, il corso affronterà i seguenti temi: - Aspetti etici dell’intervento psicologico presso le organizzazioni - Analisi della domanda e triangolo Individuo-Setting-Organizzazione (Carli &  Paniccia) - Principi dell’action-research e consulenza di processo (Schein) - Fattori di rischio psicosociale presenti nei contesti organizzativi  - Benessere organizzativo, stress lavorativo e stress lavoro-correlato  - Clima organizzativo e sua analisi - Valutazione e prevenzione dei rischi psicosociali e promozione del benessere  organizzativo