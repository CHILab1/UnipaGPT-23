Il corso di STORIA DELL'ARTE E DELLE ARTI DECORAT. IN SICILIA E NELL'AREA MEDITER. del corso di Laurea magistrale in STORIA DELL'ARTE , ha i seguenti obiettivi formativi: 
OBIETTIVI FORMATIVI DEL CORSO Obiettivo del corso e' di fornire i contenuti  della disciplina e il suo metodo di  studio, necessari per la formazione scientifico culturale  relativamente  alle  competenze nel campo delle arti visive dei beni e patrimoni artistici. Nello  specifico, il corso mira alla formazione di figure professionali  con specifiche   competenze  storico-scientifiche  e  teorico-tecniche  nel  campo  della  storia   dell’arte moderna, con uno sguardo particolare alla produzione artistica  regionale. Si intende, pertanto, fornire un metodo di approccio allo studio della storia  dell’arte moderna in Sicilia che tende a razionalizzare il percorso conoscitivo  delle opere a partire dal riconoscimento delle  materie,  delle  tecniche  e  della   tipologia,  per  proseguire  con  la  lettura  iconografica,  la comprensione del  codice stilistico e l’interpretazione iconologica. Si vuole inoltre far emergere le  peculiarità dei linguaggi compositivi evidenziandone l’originalità,       contestualizzandone i processi evolutivi nella temperie culturale del tempo e  nell’ambito geografico di pertinenza con le dovute comparazioni sia nazionali,  che nel bacino dell’Europa mediterranea.