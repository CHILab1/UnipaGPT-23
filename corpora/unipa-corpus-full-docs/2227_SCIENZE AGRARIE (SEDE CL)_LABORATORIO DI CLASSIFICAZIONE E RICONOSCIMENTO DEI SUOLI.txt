Il corso di LABORATORIO DI CLASSIFICAZIONE E RICONOSCIMENTO DEI SUOLI del corso di Laurea in SCIENZE E TECNOLOGIE AGRARIE del curriculum SCIENZE AGRARIE (SEDE CL), ha i seguenti obiettivi formativi: 
Il Laboratorio tratta della genesi, evoluzione e classificazione dei suoli e della  loro organizzazione in unità strutturali complesse. Il corso si pone l’obiettivo di  fare acquisire agli studenti della laurea di primo livello gli elementi di base per  acquisire la capacità di leggere in modo analitico ed in un rapporto di causa/ effetto, fattori e processi della pedogenesi, nonché le conoscenze di base delle  metodologie di studio e di classificazione della risorsa suolo per la sua corretta  valutazione e gestione. Particolare enfasi viene data alla definizione teorica e  pratica, dei principali parametri di base atti a consentire ai futuri laureati di  esprimere un giudizio, anche sintetico, sulle qualità dei suoli. L’insieme di  queste conoscenze consentirà la lettura della risorsa suolo come corpo naturale  e sistema ambientale fornitore di vitali servizi ecosistemici ai fini della sua  corretta gestione e conservazione in agricoltura.