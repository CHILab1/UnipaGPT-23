Il corso di ECONOMIA DELL'INDUSTRIA CULTURALE del corso di Laurea magistrale in COMUNICAZIONE DEL PATRIMONIO CULTURALE , ha i seguenti obiettivi formativi: 
Il corso ha lo scopo di fornire allo studente una conoscenza dei meccanismi  economici che regolano e/o condizionano il funzionamento dell'industria  culturale, sia in generale che con riferimento alle diverse categorie e filiere,  quali: conservazione e gestione del patrimonio culturale, spettacolo dal vivo,  beni culturali riproducibili, arti visive. Una particolare attenzione sarà dedicata ai  costi di produzione e alle diverse modalità di finanziamento private e pubbliche,  in ottica di economia industriale  Al termine del corso lo studente dovrà essere in grado di identificare e  analizzare i problemi e le criticità relative ai temi analizzati, identificando  possibili soluzioni. A tale fine, egli acquisirà le competenze teoriche ed applicate  necessarie per agire come attore consapevole del mondo dell'industria  culturale, anche in relazione alle dinamiche territoriali nelle quali l'industria  culturale è immersa.