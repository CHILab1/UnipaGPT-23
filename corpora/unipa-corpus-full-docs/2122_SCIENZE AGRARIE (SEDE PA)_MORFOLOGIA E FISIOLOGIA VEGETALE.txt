Il corso di MORFOLOGIA E FISIOLOGIA VEGETALE del corso di Laurea in SCIENZE E TECNOLOGIE AGRARIE del curriculum SCIENZE AGRARIE (SEDE PA), ha i seguenti obiettivi formativi: 
Il corso tende a fornire le conoscenze di base sui concetti della Morfologia e  della Fisiologia vegetale, finalizzate ad una visione complessiva  dell'ultrastruttura, dell'anatomia e degli aspetti funzionali delle Cormofite.  Verranno pertanto approfonditi i vari argomenti relativi alla Citologia (la cellula  vegetale, il nucleo, il citoplasma, i plastidi, la parete cellulare, il vacuolo),  all’Istologia (tessuti meristematici, parenchimatici, tegumentali, meccanici,  conduttori), all’Organografia (radice, fusto, foglia, fiore e frutto) ed alla Fisiologia  vegetale (il trasporto dell’acqua e delle altre sostanze nella pianta; gli ormoni;  energia e processi vitali; il ruolo delle piante nella biosfera; la fotosintesi).