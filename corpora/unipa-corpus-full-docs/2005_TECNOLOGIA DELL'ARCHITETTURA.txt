Il corso di TECNOLOGIA DELL'ARCHITETTURA del corso di Laurea magistrale a ciclo unico in ARCHITETTURA , ha i seguenti obiettivi formativi: 
In generale, la tecnologia raccoglie un corpus disciplinare vasto e composito  che fornisce gli strumenti per comprendere i processi formativi, trasformativi e  conservativi dei manufatti; in particolare la Tecnologia dell’architettura si pone  come disciplina che permea tutte le fasi del processo edilizio, configurandosi  come insostituibile coordinamento tra saperi specialistici diversi, a partire dalla  programmazione e progettazione dell’intervento (sia esso di nuova costruzione  o sul costruito), continuando con l’esecuzione e con la successiva gestione. Obiettivi formativi dell’insegnamento sono: • la consapevolezza del ruolo dell’architetto nell’attuale scenario e nei rapporti  con la societa; • la conoscenza sistematica e critica dei materiali costruttivi, tradizionali e  innovativi, con le loro caratteristiche e per uno specifico impiego in architettura,  con riferimento alle valenze di sostenibilita; • la conoscenza dei principali modelli produttivi (tradizionali e attuali) con  riferimento ai diversi ruoli degli operatori coinvolti; • la conoscenza dei principali sistemi costruttivi, con riferimento all’evoluzione  degli elementi tecnici delle costruzioni e ai materiali piu' appropriati. • l’acquisizione di una visione processuale dell’architettura, attraverso la  padronanza della variabile tempo (concetti di processo, di durata e di ciclo di  vita); • l’acquisizione di una visione sistemica degli edifici (sistema distributivo e  sistema tecnologico – strutture, involucro, partizioni, impianti); • la comprensione del concetto di qualita' edilizia, attraverso la concezione  esigenziale e prestazionale da applicare agli edifici esistenti e agli interventi  edilizi, con particolare riferimento alla progettazione.