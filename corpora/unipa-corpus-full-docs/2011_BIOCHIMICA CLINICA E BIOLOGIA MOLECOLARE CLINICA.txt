Il corso di BIOCHIMICA CLINICA E BIOLOGIA MOLECOLARE CLINICA del corso di Laurea magistrale in BIOTECNOLOGIE MEDICHE E MEDICINA MOLECOLARE , ha i seguenti obiettivi formativi: 
Obiettivi del Modulo di Biochimica Clinica sono quelli di consentire allo studente  l’acquisizione delle nozioni fondamentali (teoriche e pratiche) che gli permettono  di valutare criticamente i dati pertinenti alla Biochimica Clinica in relazione alle  condizioni patologiche dell’uomo. In particolare: • conoscenza dei principali esami di laboratorio e delle basi biologiche,  molecolari e fisiopatologiche che ne sono i presupposti e fondamento. • interpretazione critica dei risultati di laboratorio in relazione ai fattori di  incertezza della misura e di variabilita' biologica; valutazione dell’affidabilità'  diagnostica delle indagini di laboratorio, esemplificazione delle forme corrette di  refertazione. • informazione sulle caratteristiche e limiti delle piu' rilevanti metodologie  utilizzate in Biochimica Clinica. • corretto uso dei tests nei procedimenti di screening, di diagnosi di stagnazione  e fasi terapeutiche delle malattie. • appropriata interpretazione dei risultati e loro correlazione critica con gli eventi  molecolari e biologici indotti dal fatto patologico. • acquisizione di una corretta capacita' di programmazione/prescrizione dei tests  in rapporto all’ipotesi diagnostica o fase di monitoraggio della malattia. Conoscenza delle principali tipologie di test diagnostici nel laboratorio di  Biochimica Clinica e significato diagnostico della modificazione dei parametri di  laboratorio Corretto uso della richiesta di esami di laboratorio ed utilizzo di linee guida e  flowchart basate sulla “Evidence Based Medicine” per il conseguimento di dati di  laboratorio utilizzabili nei percorsi diagnostico-terapeutici dei pazienti. Attuare misure di autoprotezione nella raccolta, preparazione e gestione dei      campioni biologici.