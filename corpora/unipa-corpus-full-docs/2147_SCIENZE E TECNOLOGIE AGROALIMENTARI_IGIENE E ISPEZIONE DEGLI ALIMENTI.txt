Il corso di IGIENE E ISPEZIONE DEGLI ALIMENTI del corso di Laurea in SCIENZE  E TECNOLOGIE AGROALIMENTARI del curriculum SCIENZE E TECNOLOGIE AGROALIMENTARI, ha i seguenti obiettivi formativi: 
Il corso si propone l’obiettivo di fornire allo studente la conoscenza circa gli elementi di base su cui si fonda il controllo sugli  alimenti di origine animale nel contesto generale della sicurezza e dell’igiene alimentare secondo i nuovi orientamenti tecnici  e normativi fissati a livello comunitario e recepiti ai livelli nazionali e regionali. Verranno descritti i livelli e gli organismi  preposti alla effettuazione dei controlli ufficiali e gli strumenti e le tecniche su cui si basa il controllo ufficiali (Ispezioni,  verifiche, audit, campionamento, analisi, etc.). Verranno illustrati i pre-requisiti cui dovranno rispondere le diverse filiere di  interesse per la produtione e la trasformazione degli alimenti di origine animale. Il corso fornisce le conoscenze generali e le capacita' di analisi dei rischi per la salute in campo agroalimentare. Lo studente al termine del corso sara' in grado di valutare le procedure preventive per la limitazione delle contaminazioni degli alimenti e di classificare i pericoli fisici, chimici e biologici negli alimenti. Sara' inoltre in grado di conoscere le interazioni dei microrganismi e dei principali fattori associati con la crescita microbica negli alimenti. Inoltre avra' conoscenze di base dell'epidemiologia e prevenzione delle principali malattie infettive a trasmissione alimentare e delle loro ricadute sulla collettivita' con particolare riferimento alle comunita' istituzionalizzate ed alle fasce di popolazione a maggior rischio. Infine  indagherà il ruolo fondamentale della Dieta Mediterranea e della corretta Nutrizione per la Salute Umana e le ricadute sulle  industrie del settore alimentare dell'applicazione della stessa.