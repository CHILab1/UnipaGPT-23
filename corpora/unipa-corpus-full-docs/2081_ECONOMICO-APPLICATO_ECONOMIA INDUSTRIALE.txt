Il corso di ECONOMIA INDUSTRIALE del corso di Laurea in ECONOMIA E FINANZA del curriculum ECONOMICO-APPLICATO, ha i seguenti obiettivi formativi: 
Il corso costituisce un avanzamento analitico e normativo delle conoscenze che  gli studenti hanno già acquisito, nel corso del primo anno, nello studio dei temi  microeconomici del corso di Economia politica. In tale ambito, il corso fornisce una padronanza di metodi e contenuti scientifici  di ambito microeconomico adeguata ad una conoscenza critica delle strutture e  dei sistemi produttivi, dei comportamenti dell’impresa e dei processi competitivi  relativi ai diversi contesti di mercato. Lo studente inoltre attraverso il continuo confronto tra l’approccio teorico e  l’analisi della realtà industriale dovrebbe acquisire un quadro interpretativo utile  ad indirizzarlo nella valutazione delle politiche industriali nei diversi ambiti  (crescita, competitività, innovazione, etc.). I temi contenuti nel programma verranno sviluppati tenendo conto degli obiettivi  formativi che il corso di laurea si prefigge.