Il corso di AUTOMAZIONE INDUSTRIALE E DOMOTICA del corso di Laurea in INGEGNERIA CIBERNETICA , ha i seguenti obiettivi formativi: 
OBIETTIVI FORMATIVI DELLA PARTE 1 “L’AUTOMAZIONE NEI SISTEMI INDUSTRIALI, CIVILI” Obiettivo del modulo e' affrontare le tematiche inerenti i moderni sistemi di  Automazione di processi industriali, degli ambienti civili automatizzati (nelle  modalità di controllo locale e controllo remoto), dei veicoli nautici telecontrollati.  Si individueranno nell’Automazione gli argomenti necessarie ed occorrenti per  modellizzare i sistemi automatizzati focalizzando l’attenzione nella  programmazione degli algoritmi di controllo; si individueranno i componenti  principali di un sistema da controllare con riferimento alla piramide CIM di  controllo; si analizzeranno i sistemi di Supervisione Controllo e Acquisizione  Dati (S.C.A.D.A.) con la correlata programmazione della parte grafica, di  indirizzamento modbus e di comunicazione remota con esercitazioni pratiche  sui PLC tipici dell’industria di processo affrontando i diversi tipi di controllori  programmabili dai micro-Plc (uso domotica/nautica) ai PLC industriali con  particolare riferimento alle attività' di comunicazione, alla programmazione IEC  61131-3, trasferimento e messa in servizio. OBIETTIVI FORMATIVI DELLA PARTE 2 “APPLICAZIONI SUL CONTROLLO E TELECONTROLLO DEI PROCESSI E DEI SISTEMI AUTOMATIZZATI” Obiettivo del modulo e' approfondire tutte le tematiche del primo modulo,inerenti  i metodi e gli hardware occorrenti al controllo e telecontrollo di processi  automatizzati, sia in ambito industriale, civile che nautico, proponendo  numerose ed innovative applicazioni, di laboratorio (sia in presenza sia in  modalità remota) e ottenuti in ambienti sperimentali. Si approfondirà' la tematica  della comunicazione informatica e delle reti negli ambienti industriali, dei  sistema a PLC, della telemetria sensoristica anche mediante controllori del tipo  SIEMENS IOT 2020, con ulteriori applicazioni su prototipi, nell’ambito  dell’inseguimento fotovoltaico, della domotica e dei veicoli nautici autonomi tipo i  Droni Marini Telecontrollati.