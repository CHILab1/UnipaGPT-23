Il corso di SCIENZA DELLE COSTRUZIONI del corso di Laurea in INGEGNERIA ELETTRICA PER LA E-MOBILITY , ha i seguenti obiettivi formativi: 
Obiettivo primario del corso Ã¨ fornire le conoscenze principali della meccanica  del continuo e dei materiali unitamente ad elementi della teoria delle strutture,  sviluppati in modo da costituire la base per la comprensione delle applicazioni  teoriche e pratiche sviluppate nelle successive discipline del percorso di studi  dello studente nel settore della ingegneria elettrica per la e-mobility. Nella  formulazione dei presupposti teorici (meccanica del continuo, teoria della trave)  si cerca pertanto di mettere a fuoco le relazioni fondamentali: equilibrio,  congruenza, principio dei lavori virtuali, equazioni di legame. In vista delle  applicazioni, la teoria della trave viene ampiamente sviluppata in una specifica  parte del corso di lezione, mentre, in parallelo, il corso di esercitazione sviluppa  gli aspetti numerico applicativi di semplici sistemi strutturali. Il corso si pone da un punto di vista metodologico come uno snodo essenziale  fra gli insegnamenti di base (matematica, geometria, fisica) di cui impiega lo  stesso rigore formale, e gli insegnamenti relativi alla progettazione e verifica di  resistenza dei materiali e delle strutture. Lo studente deve dimostrare di aver appreso i concetti fondamentali introdotti e  di aver conseguito un adeguato livello di conoscenza degli argomenti specifici. Lo studente deve inoltre dimostrare di saper utilizzare autonomamente gli  strumenti forniti cimentandosi nella risoluzione di problemi semplici ma  paradigmatici di casi strutturali. Il meccanismo di apprendimento si fonda sul  coinvolgimento diretto dello studente in esercitazioni pratiche tenute in aula, ove  vengono risolti insieme al docente degli esercizi applicativi sugli argomenti  trattati nelle lezioni teoriche.