Il corso di RISK MANAGEMENT (in inglese) del corso di Laurea magistrale in STATISTICA E DATA SCIENCE , ha i seguenti obiettivi formativi: 
Obiettivo del Corso e' approfondire le principali tematiche di risk management  nell’economia degli intermediari finanziari, con particolare riguardo alla  comprensione delle metodologie e degli strumenti con le quali gli intermediari  finanziari misurano, valutano e gestiscono i rischi di mercato, di credito e  operativo. Le singole tematiche sono proposte con l’intento di fornire un  approccio metodologico di analisi, utile allo studente per apprendere i fondamenti delle  scelte di risk management, in una prospettiva di crescente innovazione  finanziaria e di rapidi cambiamenti del contesto istituzionale e competitivo. Saranno studiate l’articolazione dei rischi nell’economia degli intermediari  finanziari, le problematiche di misurazione dei rischi di mercato, di credito e  operativi, il funzionamento e valutazione degli strumenti finanziari derivati, le  principali strategie attuabili per la gestione integrata dei rischi, il ruolo della  regolamentazione.