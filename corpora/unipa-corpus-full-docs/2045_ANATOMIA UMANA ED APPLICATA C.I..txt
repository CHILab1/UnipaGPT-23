Il corso di ANATOMIA UMANA ED APPLICATA C.I. del corso di Laurea magistrale a ciclo unico in ODONTOIATRIA E PROTESI DENTARIA , ha i seguenti obiettivi formativi: 
Conoscenza dell'organizzazione del corpo umano dal livello macroscopico a quello microscopico. Conoscenza delle  caratteristiche morfologiche essenziali degli apparati circolatorio sanguifero e linfatico, respiratorio, digerente, urinario,  genitale maschile e femminile, endocrino, tegumentario e nervoso e delle loro principali correlazioni morfofunzionali. Obiettivo generale del modulo è fornire le basi anatomiche sistematiche e topografiche delle regioni testa e collo, nonché le principali modificazioni che avvengono in seguito all’invecchiamento e ad alcune patologie. Obiettivo specifico è raggiungere  un buon livello di conoscenza delle caratteristiche topografiche, macroscopiche, microscopiche e ultrastrutturali degli organi  oggetto di studio. Ulteriore obiettivo è raggiungere la capacità di ragionamento fisiopatologico, utilizzando anche gli strumenti  metodologici dell’evidencebased medicine.