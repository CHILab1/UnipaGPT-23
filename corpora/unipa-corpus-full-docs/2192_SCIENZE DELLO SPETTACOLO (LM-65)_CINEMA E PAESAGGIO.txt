Il corso di CINEMA E PAESAGGIO del corso di Laurea magistrale in MUSICOLOGIA E SCIENZE DELLO SPETTACOLO del curriculum SCIENZE DELLO SPETTACOLO (LM-65), ha i seguenti obiettivi formativi: 
In linea con gli obiettivi formativi del Corso di Studi Magistrale, lo/a studente/ssa  dovrà acquisire la conoscenza critica dei contenuti teorici e critici relativi ai  concetti di spazio, luogo, paesaggio, ambiente, materia nell'esperienza e nelle  rappresentazioni del cinema e del teatro.  Lo/a studente/ssa dovrà inoltre essere in grado di svolgere un ragionamento  (induttivo e deduttivo) che metta in relazione lo spazio urbano e i paesaggi della  contemporaneità (come luogo della rappresentazione e compendio di storie)  con gli ambiti della produzione cinematografica e performativa.  Lo/a studente/ssa dovrà infine dimostrare una capacità di scrittura approfondita  e avanzata, capace di restituire in forma efficace la complessità del  ragionamento specialistico.