Il corso di LABORATORIO DI TECNOLOGIE INFORMATICHE PER IL WEB del corso di Laurea in SCIENZE DELLA COMUNICAZIONE del curriculum EDITORIA E PROGETTAZIONE CULTURALE, ha i seguenti obiettivi formativi: 
Il “Laboratorio di Tecnologie Informatiche per il Web” si propone di fornire allo  studente delle competenze avanzate riguardo alle tecnologie web per quanto  attiene la presentazione dei contenuti, oltre che una solida conoscenza  dell’architettura delle applicazioni web nel loro complesso tenendo conto anche  delle tecnologie necessarie a realizzare il back-end di un’applicazione e dello  stretto legame tra applicazioni web e mobili. Si affronteranno le tematiche legate  alla progettazione professionale delle web application, con particolare riguardo  alle problematiche dell'usabilita' e dell'accessibilita’.  Il Laboratorio consente di acquisire 10 CFU ed è organizzato in lezioni,  esercitazioni guidate e un project work per lo sviluppo di una applicazione web  di front-end completa.  Il corso inizierà con la descrizione dell’architettura di Internet e del suo  funzionamento. Si passerà poi allo studio di HTML5 e di CSS3 per la  realizzazione delle prime semplici pagine dinamiche. Si introdurrà il concetto di  Document Object Model (DOM) e si passerà alo studio di Javascript  introducendolo come linguaggio di programmazione ad oggetti.  Si continuerà affrontando le caratteristiche di Javascript orientate al WWW,  come la manipolazione del DOM e dello stile, la risposta agli eventi dell’utente e  l’invio di richieste asincrone al server. Successivamente si introdurranno JQuery  e Bootstrap come librerie per lo sviluppo di un intero front end web.  Si affronteranno le basi di React, la possibilità di sviluppare front-end  multipiattaforma e la sua programmazione visuale per lo sviluppo veloce di web  application.  Infine, si introdurranno alcuni richiami di Interazione Uomo-Macchina, e di  Architettura dell’Informazione orientate al web design. Si introdurrà il conceto di  User Experience orientato allo sviluppo di una web application. Il corso si  concluderà con l’inizio del project work.