Il corso di DIETETICA, NUTRACEUTICA E ONCOLOGIA C.I. del corso di Laurea in DIETISTICA del curriculum DIETISTICA, ha i seguenti obiettivi formativi: 
Maturare conoscenze e competenze riferibili alla classificazione degli alimenti di origine animale e vegetale. Sviluppare  conoscenze e competenze relative alle caratteristiche nutrizionali e alle molecole antiossidanti presenti nelle varie classi di  alimenti. Acquisire conoscenze su alimenti funzionali, alimenti modificati e novel food, OGM, alimenti biologici. Applicare le  conoscenze teoriche sulle molecole antiossidanti delle principali classi di alimenti nella prevenzione di malattie cronico  degenerative e tumori. Il Modulo si propone di fornire agli studenti le competenze per utilizzare in maniera appropriata il linguaggio proprio della  disciplina, di acquisire la conoscenza dei concetti fondamentali di farmacocinetica e farmacodinamica, necessari per la  comprensione dell'attività terapeutica, degli effetti collaterali e tossici delle categorie di farmaci e nutraceutici che saranno  trattati nel corso delle lezioni. Particolare attenzione verrà riservata alle interazioni tra alimenti, farmaci e integratori al fine di  riconoscere i fattori di rischio che influenzano lo stato di salute. L'obiettivo del corso e' quello di studiare i meccanismi biomolecolari responsabili della crescita tumorale dei tumori piu'  frequenti come i tumori del colon-retto, del polmone, della mammella, le nozioni relative alla diagnosi e al trattamento, i  principali fattori di rischio e  le correlazioni con lo stile di vita e con l'alimentazione.