Il corso di CARTOGRAFIA DEI SUOLI PER L'AGRICOLTURA DI PRECISIONE del corso di Laurea magistrale in AGRICOLTURA DI PRECISIONE , ha i seguenti obiettivi formativi: 
L’insegnamento di Cartografia dei Suoli per l’Agricoltura di Precisione, rivolto  agli studenti del corso di laurea magistrale in Agricoltura di Precisione, tratta  della cartografia digitale pedologica come mezzo per estrapolare l’informazione  necessaria nell’ambito dell’agricoltura di precisione con lo scopo di  massimizzare le produzioni agricole, nell’ottica della sostenibilità agricola, e  garantire il corretto uso della risorsa suolo, anche in relazione ai cambiamenti  climatici. Il corso si pone l’obiettivo di fare acquisire agli studenti della laurea  magistrale gli elementi tecnologicamente avanzati per acquisire l’informazione  sul suolo, nonché metodi e tecniche per la per la produzione di carte digitali, del  suolo e delle sue proprietà. Lo studente acquisirà le competenze necessarie per  interpretare, gestire e finalizzare l’informazione sulla variabilità spaziale del  suolo per la valutazione, gestione e conservazione dei suoli nell’ambito  dell’agricoltura di precisione. Particolare enfasi viene data allo sviluppo di  tecniche innovative di acquisizione dell’informazione digitale dei suoli al fine di  preparare a consentire ai futuri laureati di poter sviluppare capacità di  autoaggiornamento. L’insieme di queste conoscenze consente di acquisire il  “know how” necessario per la lettura dell’informazione suolo come elemento  fondamentale per la produzione agricola sostenibile.