Il corso di STATISTICA DEL TURISMO del corso di Laurea in TURISMO, TERRITORI E IMPRESE del curriculum GESTIONE DEI TERRITORI, ha i seguenti obiettivi formativi: 
Il Corso si pone l'obiettivo di presentare strumenti e metodi connessi alla raccolta e al trattamento statistico delle informazioni con particolare riferimento ai fenomeni turistici. L’obiettivo principale e' quello di evidenziare le peculiarita' della statistica nella descrizione e nell’analisi dei fenomeni turistici in termini prevalentemente sociali. Una prima parte del corso e' incentrato sulle fonti statistiche, sui piu' elementari metodi di raccolta diretta delle informazioni (campionari e censuari) e sui metodi di costruzione degli indicatori (misure indirette). Dopo alcuni richiami di statistica descrittiva ed inferenziale, sono evidenziati i principi e i metodi statistici necessari a rappresentare e sintetizzare i fenomeni turistici sia in termini unidimensionali che bidimensionali, introducendo alcuni semplici modelli per illustrare gli effetti economici e sociali del fenomeno turistico. Le questioni relative all’adeguatezza delle fonti statistiche sul turismo per misurare correttamente i flussi turistici sono ampiamente presentate e discusse criticamente, sia con riferimento al panorama nazionale che a quello europeo. Sono approfondite le metodologie per l’analisi delle serie storiche con particolare riferimento alle caratteristiche ed alle misure della stagionalita' e alcuni strumenti per analizzare le serie territoriali. Il corso sara' caratterizzato da una spiccata enfasi sugli aspetti applicativi ed interpretativi degli strumenti statistici, discussi anche all’interno di apposite esercitazioni.