Anno Accademico 2023/2024
Laurea magistrale in BIOLOGIA MARINA
Per maggiori informazioni vai su http://www.unipa.it/struttura.html?id=1479
---------
Classe di Laurea magistrale in Biologia (LM-6)
Durata 2 anni
Sede PALERMO
Accesso libero
Dipartimento di Scienze della Terra e del Mare
Doppio titolo con Universidad de Murcia, Murcia (SPAIN)
Codice corso 2105
---------
Obiettivi Formativi
Obiettivi specifici:
Gli obiettivi del Corso di Laurea Magistrale in Biologia Marina sono di fornire una solida preparazione culturale nella biologia marina di base ed applicata, con particolare riferimento alla conservazione e gestione dell'ambiente e delle risorse da pesca e d'acquacoltura, e alla valutazione ambientale nel contesto del cambiamento climatico e della sostenibilita' ambientale e blue growth. La LM in Biologia Marina e' rivolta alla formazione di esperti di alto livello con: i) una solida preparazione sulle caratteristiche abiotiche e biotiche, sui livelli di biodiversita' e sui processi di funzionamento delle varie tipologie di ecosistemi marini, sulla valutazione e monitoraggio degli effetti delle pressioni antropiche e del cambiamento climatico sugli ecosistemi marini, sulla conservazione e gestione dell'ambiente marino e delle sue risorse; ii) buona padronanza del metodo scientifico d'indagine tale da permettere il lavoro in autonomia e la partecipazione alla progettazione ed interpretazione degli esperimenti; e iii) conoscenza della lingua inglese e della letteratura scientifica e delle tecniche informatiche tale da permettere il confronto con la comunita' scientifica internazionale, il continuo aggiornamento scientifico, e la capacita' di presentare dati scientifici utilizzando le metodologie piu' moderne.
Il laureato magistrale con questo orientamento si propone come figura professionale di alta qualificazione in grado di operare sul territorio utilizzando metodi innovativi e tecnologicamente avanzati e di svolgere mansioni specialistiche nella gestione degli ecosistemi marini. In particolare, potra' intraprendere attivita' di promozione e sviluppo dell'innovazione scientifica e tecnologica in campo marino, nonchE' attivita' professionali in ambiti correlati con le discipline biologiche nei settori dell'industria e della pubblica amministrazione, con particolare riguardo alla gestione, valutazione e progettazione ambientale. Compiti specifici sono infatti inerenti alla gestione degli ecosistemi marini, alla valutazione dell'ambiente e dello stato di conservazione delle risorse, alla proposizione di azioni e tecnologie per l'incremento delle risorse e della qualita' ambientale attraverso l'applicazione di metodi consolidati e sostenibili.
Il percorso formativo prevede l'acquisizione di conoscenze in discipline di ambito caratterizzante con due possibili opzioni tramite l'attivazione di "Discipline del settore biomedico" o di "Discipline del settore nutrizionistico e delle altre applicazioni" con la possibilita' di includere insegnamenti che permettano di acquisire conoscenze su tematiche inerenti alla biologia degli organismi e alla elaborazione di dati ambientali o alla gestione ambientale e alla qualita' delle risorse biologiche marine. La presenza di due opzioni nell'ambito delle Attivita' caratterizzanti e la varieta' dei settori previsti nell'ambito delle Attivita' affini ed integrative rispondono all'esigenza, emersa dal confronto con il mondo della produzione, dei servizi e delle professioni, di una maggiore flessibilita' del percorso formativo del quale ampliano le potenzialita' in termini di contenuti offerti. Gli obiettivi specifici del Corso di Laurea Magistrale vengono raggiunti attraverso insegnamenti inerenti ai settori della biologia ed ecologia marina e alle loro applicazioni, e che prevedono anche delle esercitazioni teorico-pratiche ed escursioni in campo, nel corso delle quali, oltre che tramite i tirocini e la preparazione della tesi, gli studenti potranno acquisire esperienza nella progettazione e realizzazione di attivita' di ricerca e di valutazione ambientale.
---------
Sbocchi Occupazionali
Profilo:
Biologo marino
Funzioni:
Le funzioni svolte da un biologo marino sono assimilabili sia a ruoli dirigenziali che tecnici presso enti di ricerca pubblici e privati, enti pubblici o aziende private che si occupano di gestione del territorio marino e delle risorse naturali di valutazione e monitoraggio ambientale.
Competenze:
Le competenze multidisciplinari maturate nel corso di studio riguardano prevalentemente il monitoraggio e la valutazione ambientale, la conservazione e la gestione della fascia costiera e la gestione delle risorse (pesca ed acquacoltura) in un contesto che tiene conto del cambiamento climatico, della sostenibilita' ambientale e della blue growth. Le competenze su questi temi vengono integrate da ulteriori conoscenze nel campo della geologia e sedimentologia marina, della microbiologia marina e dell'analisi statistica e cartografica di sistemi ecologici.
Sbocchi:
Quella del biologo e' una figura professionale riconosciuta. Per il laureato magistrale e' prevista l'iscrizione all'Albo dell'Ordine Nazionale dei Biologi, previo superamento di un Esame di Stato.
I laureati magistrali potranno trovare occupazione presso: centri di ricerca pubblici e privati; enti pubblici che gestiscono aree marine protette; enti pubblici che sovrintendono al controllo, al monitoraggio ed alla valutazione ambientale; societa' di consulenza scientifica, di monitoraggio dell'ambiente e di progettazione ambientale; enti pubblici e societa' di consulenza nel campo della pesca e della gestione della fascia costiera; imprese di acquicoltura e maricoltura; imprese di pesca e di trasformazione dei prodotti ittici; scuole di istruzione secondaria di primo e secondo grado nel rispetto della normativa vigente. I laureati magistrali potranno, inoltre, partecipare a corsi di Dottorato di Ricerca e a specializzazioni riconosciute, necessarie per la carriera di ricerca e dirigenziale, sia nel pubblico che nel privato.
---------
Caratteristiche della Prova Finale
La prova finale consiste nella elaborazione di un documento scritto, riguardante la presentazione di risultati sperimentali originali relativi ad un progetto di ricerca, o parte di esso, ottenuti durante il periodo di frequenza della struttura scientifica dove il progetto sara' sviluppato. L'attivita' potra' essere svolta presso un laboratorio di ricerca universitario o presso altri laboratori di ricerca, pubblici o privati, purche' convenzionati a questo fine con l'Ateneo. Il progetto di ricerca sara' sviluppato sotto la guida di un docente (professore ordinario, professore associato, ricercatore) incaricato di seguire il lavoro di ricerca e la preparazione dello studente. La prova si concludera' con la discussione del progetto durante la seduta di laurea.
---------
