Il corso di MACHINE INTELLIGENCE FOR OPTIMIZATION (in inglese) del corso di Laurea magistrale in DATA, ALGORITHMS, AND MACHINE INTELLIGENCE , ha i seguenti obiettivi formativi: 
Il corso ha il duplice obiettivo di fornire agli studenti la conoscenza del  linguaggio Python e di alcuni strumenti di calcolo non convenzionale per la  risoluzione di problemi ad elevata complessita'.  Il linguaggio Python e' uno strumento di programmazione molto usato per  applicazioni scientifiche in moltissimi ambiti di ricerca per vari motivi: la grande  disponibilita' di librerie scientifiche, la facilita' con cui si presta alla prototipazione  rapida e la gratuita' del linguaggio, delle librerie e dei principali strumenti di  sviluppo. La conoscenza di base del linguaggio sara' oggetto della prima parte  del corso, quindi, dopo una ntroduzione  alla sintassi ed alle caratteristiche di  base del linguaggio, verranno trattati alcuni argomneti specialistici collegati alle  finalita' del corso quali l'uso di librerie particolari, la visualizzazione dei dati, la  programmazione ad oggetti. Verra' anche dato un cenno sulla parallelizzazione.  L’obiettivo primario del corso resta comunque quello di fornire gli strumenti sia  teorici che pratici per affrontare la risoluzione di problemi di minimizzazione  multi-obiettivo ad elevata complessita' di calcolo, mediante paradigmi  computazionali basati sull’evoluzione di sistemi complessi. In particolare  verranno affrontate le tecniche di problem solving basate sugli algoritmi genetici,  seriali e paralleli.  L’ottimizzazione di un sistema spesso si riduce alla risoluzione efficiente di un  problema di minimizzazione di una o piu' funzioni, dette funzioni obiettivo.  Tuttavia per molti problemi di ottimizzazione questa funzione target si basa su  un elevato numero di parametri, spesso in competizione tra loro. Pertanto la  ricerca della soluzione ottimale, che potrebbe anche non esistere, risulta  comunque, estremamente dispendiosa in termini di potenza e tempi di calcolo.  Gli algoritmi evolutivi sono euristiche di ottimizzazione stocastiche, basati sulla  ricerca parallela nello spazio delle soluzioni di un dato problema, capaci di  determinare soluzioni sub-ottimali a problemi di ottimizzazione complessi (anche  multi-obiettivo) in tempi ragionevoli e con basso errore rispetto alle soluzioni  ottime degli stessi.  Al termine del corso lo studente dovrebbe essere in grado di scrivere codice  Python efficiente e, nello stesso tempo, possedere gli strumenti necessari per  generare un codice prototipale per il Calcolo Scientifico basato sui paradigmi  evolutivi.