Il corso di BIOCHIMICA PER IL LABORATORIO BIOMEDICO del corso di Laurea in SCIENZE BIOLOGICHE , ha i seguenti obiettivi formativi: 
Il corso si propone di preparare il laureato triennale in biologia all’uso ragionato  delle applicazioni diagnostiche della medicina di laboratorio e di fornire agli studenti, in linea con gli obiettivi del CdS per il  profilo professionale: - le basi per la comprensione delle tecniche di comune impiego in un laboratorio  di chimica clinica assieme ad alcuni esempi di test più specifici presenti in laboratori specialistici; - le nozioni teoriche e alcuni risvolti pratici che riguardano gli approcci  metodologici di diagnostica di laboratorio applicabili al campo della biochimica in ambito clinico. Per quanto concerne gli aspetti di Biochimica tossicologica il corso si propone,  altresì,  di fornire allo studente i contenuti necessari alla comprensione dei  meccanismi biochimici di cui gli organismi si avvalgono per difendersi,  detossificarsi e tutelarsi da condizioni ambientali tossiche. Verranno descritti i  processi biomolecolari alla base della produzione di specie radicaliche e dello  stress ossidativo allo scopo di evidenziare i danni molecolari conseguenti e le  strategie biochimiche attuate mediante sistemi scavengers. Particolare attenzione sara' rivolta allo studio dei meccanismi molecolari della  cancerogenesi e metastasi come possibile conseguenza dell’inquinamento e dei contaminanti ambientali. Conoscendo  l’importanza dei livelli di risposta biochimica, verranno presentate e individuate le più' comuni procedure e i più' adeguati  biomarcatori per il monitoraggio precoce di condizioni di tossicità, determinate dall'esposizione accidentale, o acuta/cronica  a sostanze tossiche più' o meno dannose.