Il corso di ORIGINI DELLE LINGUE E LETTERATURE ROMANZE del corso di Laurea in LINGUE E LETTERATURE - STUDI INTERCULTURALI del curriculum LINGUE E LETTERATURE - STUDI INTERCULTURALI (L-11) - SEDE AG, ha i seguenti obiettivi formativi: 
Il corso impartisce le nozioni di base relative ai principali fenomeni di transizione  dal latino al romanzo che riguardano la fase di formazione, ovvero le origini,  delle lingue e delle letterature romanze. Le nozioni teoriche circa la formazione  delle varietà linguistiche romanze vengono poi applicate a una serie di testi  letterari medievali, di cui si richiede anche la conoscenza dei presupposti  ideologici e formali. Obiettivo del corso è di fornire allo studente le nozioni di  base per avviarlo ad un discorso critico intorno alla formazione delle lingue e  delle tradizioni letterarie del Medioevo romanzo, secondo un approccio storico e  filologico.