Il corso di MEDICINA INTERNA, CHIRURGIA GENERALE E FARMACOLOGIA C.I. del corso di Laurea in TECNICHE AUDIOPROTESICHE del curriculum TECNICHE AUDIOPROTESICHE, ha i seguenti obiettivi formativi: 
L’obbiettivo del corso è quello di trasmettere la conoscenza del meccanismo d'azione e delle proprietà terapeutiche delle  principali classi di farmaci impiegata per la cura dei disturbi correlati all’apparato otovestibolare. Gli studenti saranno indirizzati alla conoscenza della chirurgia di base con competenze su ferite e processi riparatori e sulle  patologie periauricolari e del collo. Saranno poi esaminate le principali affezioni di interesse chirurgico Il corso e' finalizzato a rendere lo studente idoneo a comprendere l’approccio clinico, diagnostico e terapeutico che è  pertinenza della Medicina Interna. Lo studente comprenderà l’importanza dell'approccio clinico al paziente, dell’indagine  anamnestica, della raccolta dei dati obiettivi, della proposta di un percorso clinico, diagnostico e terapeutico. Inoltre, gli  studenti dovranno prendere consapevolezza della complessita' clinica derivante dalle comorbidita, generalmente presenti  nella pratica clinica reale. Alla fine delle attivita' didattiche lo studente dovra' essere in grado di: - comprendere i problemi del paziente soggettivi e obiettivi (sintomi e segni) dal punto di vista medico-scientifico, nonchè il  loro significato dal punto di vista fisiopatologico e clinico, e categorizzarli in base alla gravita' e all’urgenza - comprendere i test diagnostici riferiti ai vari organi e apparati e la loro importanza clinica - comprendere l’efficacia della terapia e il rapporto costo-beneficio della stessa. - comprendere la prognosi delle principali malattie e la storia naturale delle stesse - comprendere i concetti di fattori di rischio e di markers di rischio - comprendere l’importanza di un’adeguata comunicazione con il paziente e con i familiari, considerando gli aspetti personali,  familiari, ambientali e sociali.