Il corso di LETTERATURA ITALIANA CONTEMPORANEA del corso di Laurea in SCIENZE DELL'EDUCAZIONE del curriculum EDUCAZIONE SOCIO PEDAGOGICA E DI COMUNITÀ, ha i seguenti obiettivi formativi: 
Gli argomenti trattati nell'insegnamento sono finalizzati a garantire l'acquisizione  di competenze più  approfondite in relazione all'analisi e alla comprensione  delle opere letterarie italiane della modernità  e della contemporaneità, con  riferimento specifico alla capacità  di leggere i testi letterari con spirito critico e  autonomia di giudizio, mettendone in rilievo la peculiarità  dei temi, delle forme  e dei paradigmi culturali in cui essi si formano e con cui dialogano. Dopo aver  analizzato le questioni generali della letteratura, studiando concetti, strumenti e  tecniche che permettano di comprenderne i meccanismi e le strategie,      attraverso la lettura di testi esemplari della modernità  e della contemporaneità  sara' analizzata la capacità  della letteratura di esprimere in modo mediato, e  sempre storicamente connotato, emozioni universali, presentandosi come  racconto ininterrotto di modi d’essere e di stati emotivi, ma anche come luogo  testuale che accende le passioni del lettore. Infine si approfondirà  l’analisi di  opere letterarie moderne e contemporanee che affrontano, da prospettive  diverse (e spesso da una prospettiva di genere), il tema dell'infanzia e  dell'adolescenza, così da verificarne le forme e i modi della rappresentazione.