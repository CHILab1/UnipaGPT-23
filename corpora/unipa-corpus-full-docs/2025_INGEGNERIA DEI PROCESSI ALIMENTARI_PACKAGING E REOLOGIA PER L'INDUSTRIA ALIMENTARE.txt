Il corso di PACKAGING E REOLOGIA PER L'INDUSTRIA ALIMENTARE del corso di Laurea magistrale in INGEGNERIA CHIMICA del curriculum INGEGNERIA DEI PROCESSI ALIMENTARI, ha i seguenti obiettivi formativi: 
Il corso si propone come obiettivo un approccio multidisciplinare alla  conoscenza dei materiali, delle tecniche di confezionamento per i prodotti  alimentari e delle proprietà reologiche di materiali tipicamente usati nell’industria  alimentare, per consentire di comprendere appieno tutte le problematiche di  settore ed approntare le migliori soluzioni oggi possibili nel rispetto delle norme  vigenti, dei principi dell’economia di mercato e in una prospettiva di sviluppo  sostenibile. Con tali finalità, nella prima parte del corso vengono forniti elementi  di scienza e tecnologia dei materiali necessari per descrivere, attraverso le loro  proprietà chimiche e fisiche, i materiali e i manufatti da essi ottenuti.  Successivamente, vengono descritte le tecniche e le problematiche legate alla  produzione dei materiali e degli oggetti destinati al contenimento di alimenti e      bevande al fine di fornire agli studenti le conoscenze per operare scelte  consapevoli nella selezione delle numerose opzioni di packaging oggi  disponibili. Infine, vengono descritte le operazioni e le tecnologie di packaging  più specificatamente rivolte a estendere la conservazione della qualità degli  alimenti confezionati. A tal fine, inoltre vengono descritti alcuni aspetti teorici  della shelf life degli alimenti al fine di fornire le conoscenze che permettano di  ottimizzare la conservazione degli alimenti confezionati. Inoltre, vengono forniti  elementi di reologia e reometria al fine di compredere le proprietà reologiche dei  prodotti alimentari utili per la valutazione della qualità delle materie prime, la  previsione dei comportamenti dei materiali durante la lavorazione e il rispetto dei  requisiti di conservazione e stabilità.