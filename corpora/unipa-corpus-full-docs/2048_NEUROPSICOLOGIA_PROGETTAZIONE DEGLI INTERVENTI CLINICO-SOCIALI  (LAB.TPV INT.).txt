Il corso di PROGETTAZIONE DEGLI INTERVENTI CLINICO-SOCIALI  (LAB.TPV INT.) del corso di Laurea magistrale in PSICOLOGIA CLINICA del curriculum NEUROPSICOLOGIA, ha i seguenti obiettivi formativi: 
Il Laboratorio, in linea con i più generali obiettivi formativi del Corso di Laurea, si  propone di favorire l'acquisizione di metodi e di strumenti conoscitivi e operativi  finalizzati alla progettazione di interventi psicologici ad orientamento clinico  rivolti a persone, gruppi e organizzazioni (Scheda SUA, A4b1). In particolare,  attraverso la sperimentazione diretta, saranno presentate le principali tecniche  attive (role playing, focus group, giochi psicologici) utilizzabili nell’attuazione di  interventi psicologico-clinici in diversi contesti sociali (scuola, organizzazioni,  comunità).   Inoltre, particolare attenzione sarà rivolta all’acquisizione di specifiche  competenze nella progettazione sociale (dalla definizione dell’idea progettuale  alla stesura del business plan) Le conoscenze teoriche e applicative costituiranno la base su cui realizzare  interventi efficaci nei diversi contesti in cui lo psicologo può essere inserito.  Gli obiettivi formativi riguardano, dunque, l’acquisizione di specifiche  competenze nell’utilizzo clinico delle tecniche attive e l’autonomia nella  progettazione di interventi psicologico-clinici in diversi contesti sociali.  Attenzione sarà, inoltre, posta all'accrescimento di una capacità critica e  creativa nell'ideare e sviluppare progetti di intervento coerenti con le nozioni  apprese durante il corso delle lezioni e congruenti con le risorse del territorio in  cui si intende operare.