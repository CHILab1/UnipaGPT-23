Il corso di PROGRAMMAZIONE SOCIALE CON LABORATORIO DI PROGETTAZIONE SOCIALE del corso di Laurea in SERVIZIO SOCIALE del curriculum SERVIZIO SOCIALE (SEDE PALERMO), ha i seguenti obiettivi formativi: 
Il percorso si propone di stimolare nello studente l’interesse verso la  programmazione come metodo di lavoro del Servizio Sociale e di fornire dei  contenuti di base utili per orientarsi nel contesto delle linee di programmazione  attuali, anche rispetto alla stesura di progetti, tenendo conto degli attori da  coinvolgere nel processo programmatorio e   del  ruolo svolto da soggetti  istituzionali e del Privato Sociale, meglio delineatosi nel Codice del Terzo  Settore.  Si vuole favorire negli studenti la consapevolezza del fatto che:  all’interno delle Politiche Sociali e dei Servizi Sociali  va applicato il metodo  della programmazione ; nell’ambito di contesti lavorativi sia pubblici che privati, all’interno di un gruppo di  lavoro e in collaborazione con diversi soggetti,  l’assistente sociale deve essere  capace di progettare interventi personalizzati con e per le persone; in collaborazione con gli attori preposti alla programmazione , l’assistente      sociale  deve sapere intercettare le risorse disponibili, all’interno di  diverse linee  di finanziamento regionali, nazionali ed europee, e sapere progettare con i  soggetti coinvolti nella programmazione, tra cui gli stakeholders, interventi e  servizi per comunità e territori.  Verranno approfonditi  principi fondamentali , approcci, tecniche, strumenti e   metodologie della  progettazione, fornendo anche  elementi di conoscenza  relativi alla valutazione dei  progetti, con  riferimenti  ad esperienze concrete.  Nella parte laboratoriale del  corso, verranno utilizzati  avvisi e schede  progettuali relative a  linee di finanziamento attuali ( ad es.L.285/97,PON Metro,  PNRR ecc.), al fine  di guidare lo studente nella comprensione della relazione  tra politiche sociali, servizio sociale e progettazione sociale.