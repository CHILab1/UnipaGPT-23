Il corso di TEORIA E TECNICHE DELLA COMUNICAZIONE PUBBLICITARIA del corso di Laurea in SCIENZE DELLA COMUNICAZIONE del curriculum MARKETING E PUBBLICITÀ, ha i seguenti obiettivi formativi: 
Il corso mira a fornire agli studenti le conoscenze di base della comunicazione  pubblicitaria, sia dal punto di vista delle riflessioni teoriche su di essa e sulle sue  diverse forme di efficacia, sia dal punto di vista delle tecniche a disposizione di  un brand per mettere in atto strategie di marketing di breve e lungo periodo. Si  porrà particolare attenzione infatti alla dimensione strategica della  comunicazione di un brand (che sia azienda, istituzione, ente pubblico, ong...) e  alle varie forme e trasformazioni che caratterizzano la pubblicità  contemporanea. Grazie alle esercitazioni in aula e ai numerosi casi studio che  verranno presentati, gli studenti potranno conoscere e comprendere i vari tipi di  efficacia di campagne pubblicitarie per la promozione di vari prodotti e servizi.