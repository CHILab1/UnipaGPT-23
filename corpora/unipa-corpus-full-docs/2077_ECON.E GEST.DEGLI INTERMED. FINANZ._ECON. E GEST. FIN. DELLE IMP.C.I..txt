Il corso di ECON.E GEST.DEGLI INTERMED. FINANZ./ECON. E GEST. FIN. DELLE IMP.C.I. del corso di Laurea in ECONOMIA E AMMINISTRAZIONE AZIENDALE , ha i seguenti obiettivi formativi: 
Il Corso si pone l’obiettivo di approfondire i processi caratteristici dell’economia e gestione degli intermediari finanziari, con particolare riguardo alle componenti del sistema finanziario: strumenti, mercati, intermediari, autorita' di vigilanza. Le singole tematiche sono proposte con l’intento di fornire un approccio metodologico di analisi, utile allo studente per apprendere i fondamenti della gestione degli intermediari finanziari, in una prospettiva di crescente innovazione finanziaria e regolamentare e di rapidi cambiamenti del contesto istituzionale e competitivo. In particolare, il corso di propone di fornire il quadro teorico e la strumentazione analitica per la comprensione del funzionamento del sistema finanziario. Saranno studiate le relazioni tra sistema finanziario e sistema reale, la dinamica dei saldi finanziari settoriali, la struttura del sistema finanziario italiano, le teorie che giustificano l’esistenza degli intermediari finanziari, gli strumenti finanziari (di debito, di capitale, derivati), i mercati finanziari, i differenti modelli organizzativi e le differenti tipologie di intermediazione, i profili di gestione degli intermediari finanziari, i bilanci degli intermediari finanziari e l’analisi della performance, il controllo del credito e la politica monetaria, le autorita' di vigilanza e la regolamentazione finanziaria, i sistemi di pagamento, i rischi tipici dell’intermediazione finanziaria. Il corso si pone l’obiettivo di approfondire i processi caratteristici della funzione finanza, con particolare riguardo alle decisioni  di investimento e di finanziamento, e alla misurazione del valore d’impresa.