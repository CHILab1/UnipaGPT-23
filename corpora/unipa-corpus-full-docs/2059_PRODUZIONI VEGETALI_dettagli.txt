Anno Accademico 2023/2024
Laurea magistrale in SCIENZE DELLE PRODUZIONI E DELLE TECNOLOGIE AGRARIE
Curriculum: PRODUZIONI VEGETALI
Per maggiori informazioni vai su http://www.unipa.it/struttura.html?id=779
---------
Classe di Laurea magistrale in Scienze e tecnologie agrarie (LM-69)
Durata 2 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2059
---------
Obiettivi Formativi
Obiettivi specifici:
Il Corso di Laurea Magistrale in Scienze delle Produzioni e delle Tecnologie Agrarie fornisce ai Laureati un approfondimento della formazione professionale nel settore agrario. Il CdS è finalizzato al perfezionamento delle competenze tecniche e scientifiche per la progettazione, la gestione e il controllo di sistemi agricoli produttivi, con connotazioni di sostenibilità e multifunzionalità; al consolidamento delle capacità professionali e scientifiche nel campo dell'imprenditorialità agricola e della gestione e valorizzazione dei prodotti e dei processi di qualità; nel campo delle politiche comunitarie, del mercato e della valutazione degli investimenti; all'ampliamento delle competenze nel campo della progettazione e gestione di parchi e giardini e del verde tecnico, sportivo e ricreazionale in ambiente urbano ed extraurbano.
Il Laureato nel Corso di Laurea Magistrale in Scienze delle Produzioni e delle Tecnologie Agrarie acquisisce una formazione professionale specifica nei seguenti settori:
- propagazione, produzione, gestione e difesa delle specie vegetali, arbustive, arboree da frutto, erbacee industriali e officinali, orticole, floricole ;
- analisi paesaggistica, progettazione, realizzazione e gestione di parchi, giardini e del verde pubblico e privato in genere, in ambito urbano ed extraurbano;
- attivazione di iniziative d'impresa e di filiera inerenti la valorizzazione delle produzioni con caratteri di qualità specifici, tipici, biologici, storici, ecc. nonché la capacità di relazione col sistema socioeconomico attraverso forme di integrazione e coordinamento delle attività produttive e organizzative.
Il percorso formativo deve consentire al laureato magistrale di:
- acquisire un bagaglio culturale adeguato a svolgere attività di ricerca e sperimentazione, sia di base che applicata, e a sviluppare e promuovere innovazioni scientifiche e tecnologiche;
- maturare competenze per pianificare, progettare, conservare e valorizzare i sistemi produttivi agricoli e le risorse ambientali e paesaggistiche anche ad uso ricreativo e sportivo;
- acquisire padronanza dei metodi scientifici di indagine nei settori delle produzioni vegetali che consenta di intervenire nella soluzione dei problemi su specifici sistemi e processi produttivi, mediante rilievi diretti in campo, determinazioni in laboratorio, elaborazione e interpretazione dei dati;
- possedere approfondite competenze per progettare, gestire e certificare sistemi agro-alimentari, per realizzare e gestire parchi, giardini, aree sportive e ricreative, in relazione ai mezzi tecnici, alle macchine e agli impianti;
- perseguire il miglioramento quali-quantitativo delle produzioni vegetali attraverso la selezione genetica, la gestione vivaistica, la progettazione dei sistemi colturali, la difesa dagli agenti biotici e abiotici, l'adozione di tecniche e tecnologie razionali ed innovative;
- possedere la capacità dialettica per argomentare gli aspetti tecnico-scientifici nelle inter-relazioni professionali con specialisti dello stesso o di altri settori e nel divulgare ad operatori agricoli non-specialisti le proprie convinzioni tecniche;
- acquisire le competenze nell'abito della politica agricola internazionale, del mercato e del marketing, della valutazione degli investimenti, nonché degli aspetti tecnici ed economici della valorizzazione dei prodotti attraverso l'adozione di sistemi di qualità e sicurezza, anche in relazione alle radici sociologiche dei comportamenti produttivi e di consumo.
L'attività didattica sarà svolta con lezioni, esercitazioni di laboratorio e di campo e prove in itinere.
Il tempo previsto per il conseguimento della Laurea Magistrale è di due anni accademici. Per conseguire il titolo finale, lo studente deve aver acquisito 120 crediti universitari (CFU) compresi quelli relativi alla conoscenza della lingua inglese. Il Corso di Studio si articola in un percorso didattico formato da 11 esami obbligatori ed uno a scelta dello studente, cui si aggiungono i laboratori, il tirocinio pratico-applicativo presso strutture convenzionate e la prova finale con stesura e discussione di una tesi di laurea su tematiche specifiche del corso di studio.
I CFU a scelta dello studente possono essere acquisiti, in accordo con l'art.10, comma 5, lettera a) del D.M. 270/04 e con i regolamenti didattici del CdS e dell'Ateneo di Palermo, tra tutti gli insegnamenti attivati in Ateneo purchè coerenti con gli obiettivi formativi.
Al termine del Corso di studio lo studente consegue il titolo di Dottore Magistrale in Scienze delle Produzioni e delle Tecnologie Agrarie e, previo superamento dell'esame di Stato di abilitazione professionale, è iscrivibile alla sezione A (Dottore Agronomo Senior) dell'albo professionale dell'Ordine dei Dottori Agronomi e Forestali.
---------
Sbocchi Occupazionali
Profilo:
TECNICO DEI SISTEMI ARBOREI DA FRUTTO
Funzioni:
Il tecnico dei sistemi arborei da frutto è un esperto di secondo livello nella progettazione e gestione di impianti per la produzione di frutta. Si iscrive alla sezione A dell'Albo Professionale dei Dottori Agronomi e Forestali.
Competenze:
Capacità di pianificazione e conduzione agronomica di sistemi produttivi tipici della frutticoltura mediterranea, tropicale e subtropicale, della viticoltura, dell'olivicoltura e dell'agrumicoltura. Capacità di applicare modelli di gestione/difesa integrata o eco-compatibile. Controllo della qualità lungo la filiera. Gestione delle fasi post-raccolta del prodotto e suo posizionamento sul mercato. Conoscenze delle dinamiche del mercato e delle politiche comunitatrie.
Sbocchi:
Ambito della libera professione, Enti di ricerca, Enti pubblici e privati, aziende agricole, assistenza tecnica.
Profilo:
TECNICO DELLE COLTURE ORTO-FLORICOLE ED ERBACEE DI PIENO CAMPO
Funzioni:
Il tecnico delle colture orto-floricole ed erbacee di piano campo è un esperto di secondo livello nella progettazione e conduzione di impianti per la produzione di colture orto-floricole, cerealicole, foraggere, officinali ed industriali. Si iscrive alla sezione A dell'Albo Professionale dei Dottori Agronomi e Forestali.
Competenze:
Capacità di pianificazione e conduzione agronomica di sistemi produttivi tipici delle colture erbacee annuali, biennali e poliennali di pieno campo. Capacità di applicare modelli di coltivazione e difesa integrata. Comprensione di modelli agrometeorologici. Conoscenze delle dinamiche del mercato e delle politiche comunitarie.
Sbocchi:
Ambito della libera professione, Enti di ricerca, Enti pubblici e privati, aziende agricole, assistenza tecnica.
Profilo:
TECNICO DELLA PROGETTAZIONE E GESTIONE DEL VERDE 
Funzioni:
Il tecnico della progettazione e gestione del verde è un esperto di secondo livello nella progettazione, realizzazione e riqualificazione di spazi verdi in ambiente urbano ed extraurbano. Si iscrive alla sezione A dell'Albo Professionale dei Dottori Agronomi e Forestali.
Competenze:
Progettazione, realizzazione e gestione di parchi, giardini e del verde tecnico, sportivo e ricreazionale, pubblico e privato in genere, in ambito urbano ed extraurbano. Conoscenza dell'interazione tra ambiente urbano e pianta ornamentale come macchina di igiene ambientale. Tecniche di restauro e conservazione di giardini e parchi. Analisi economica degli investimenti privati e/o pubblici.
Sbocchi:
Ambito della libera professione, Enti di ricerca, Enti pubblici e privati, aziende agricole, assistenza tecnica.
Profilo:
TECNICO IN LANDSCAPE ANALYSIS
Funzioni:
Il tecnico in landscape analysis è un esperto di secondo livello con competenze tecniche nell'ambito delle scienze agrarie e dell'architettura del paesaggio. Si iscrive alla sezione A dell'Albo Professionale dei Dottori Agronomi e Forestali.
Competenze:
Comprensione delle diverse scale del paesaggio. Applicazione di specifici modelli progettuali, restauro e ricostruzione del paesaggio vegetale. Analisi ecologica del paesaggio vegetale urbano ed extraurbano.
Sbocchi:
Ambito della libera professione, Enti di ricerca, Enti pubblici e privati, aziende agricole, assistenza tecnica.
---------
Caratteristiche della Prova Finale
La prova finale prevede la presentazione di una tesi elaborata in modo originale dallo studente sotto la guida di un relatore.
L'elaborato finale, che deve avere caratteristiche di originalità, può avere carattere sperimentale, teorico e progettuale o può essere un saggio breve su di un tema mono o pluridisciplinare. Per particolari discipline la tesi può anche prevedere un prodotto multimediale. L'elaborato può essere scritto in una lingua dell'Unione Europea, diversa dall'italiano.
L'elaborato finale, o parte di esso, può essere svolto anche presso altre Istituzioni ed aziende pubbliche e/o private italiane o straniere accreditate dall'Ateneo di Palermo.
---------
