Il corso di NEUROLOGIA, CARDIOLOGIA E RADIOLOGIA C.I. del corso di Laurea in INFERMIERISTICA del curriculum INFERMIERISTICA - SEDE TRAPANI, ha i seguenti obiettivi formativi: 
Acquisire le conoscenze di base sulle radiazioni ionizzanti e non ionizzanti, le problematiche sanitarie legate all’esposizione  per i lavoratori, i principi legislativi che tutelano gli esposti per motivi professionali. Acquisire le metodiche per la prevenzione  nell’ambiente di lavoro. Acquisire le metodiche per la gestione dei pazienti in un reparto di radiologia o di medicina nucleare. Obiettivo formativo del modulo di neurologia e' quello di fornire agli studenti gli strumenti teorici e pratici per riconoscere e  valutare i sintomi clinici e le condizioni che necessitano dell’apporto professionale dello specialista. Tale obiettivo sara'  perseguito attraverso la conoscenza delle varie patologie, che verra' effettuata partendo dalla comprensione di singoli casi  clinici, con l’utilizzo di algoritmi diagnostici. Lo studente dovra' mostrare capacita' di esporre in autonomia, con chiarezza ed  appropriatezza di linguaggio le funzioni dell’infermiere durante lo svolgimento dell’iter assistenziale e terapeutico delle  patologie di ambito neurologico. Saranno analizzati anche argomenti riguardanti i meccanismi che determinano le varie  malattie del sistema nervoso. Verra' fatto in modo che gli studenti apprendano le modalita' di applicazione pratica delle  conoscenze e di migliorare le loro capacita' di accedere in autonomia alle principali fonti bibliografiche e scientifiche proprie  della neurologia clinica Lo studente del corso di laurea seguirà un percorso in grado di far conoscere la fisiopatologia, l'epidemiologia, i criteri  diagnostici, la presentazione clinica, la storia naturale delle principali patologie dell’apparato cardiovascolare. Questo  permetterà di fornire agli studenti gli strumenti teorici e pratici per riconoscere e valutare i sintomi clinici e le condizioni che  necessitano dell’apporto professionale dello specialista. Lo studente deve inoltre conoscere i principali esami biochimici e  strumentali utili alla diagnosi delle singole malattie e conoscere i principali approcci terapeutici.