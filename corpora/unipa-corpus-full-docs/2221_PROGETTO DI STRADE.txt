Il corso di PROGETTO DI STRADE del corso di Laurea in INGEGNERIA CIVILE , ha i seguenti obiettivi formativi: 
Gli argomenti del Corso forniscono da una parte gli elementi che stanno alla  base della progettazione stradale (di natura giuridica, tecnica e  comportamentale), dall’altra le conoscenze necessarie per affrontare in concreto  i temi progettuali delle infrastrutture stradali. Insieme alle lezioni frontali, per una  migliore comprensione degli argomenti, il corso prevede un certo numero di  esercitazioni pratiche e progettuali dedicate alle applicazioni più frequenti nel  campo professionale, nel quale lo studente prevedibilmente si troverà ad  operare. Al termine del corso, lo studente, oltre a saper inquadrare  correttamente il tema della progettazione, dovrà essere in grado di affrontare  casi reali in base alla normativa vigente, sia in sezione corrente, sia in  corrispondenza delle intersezioni. Per quanto detto, l’allievo sarà in grado di  riconoscere, analizzare e risolvere i problemi ordinari dell’ingegneria stradale; in  conseguenza delle altre discipline curriculari, egli avrà, inoltre, acquisito le  capacità necessarie per un autonomo miglioramento e aggiornamento delle  proprie conoscenze attraverso lo studio personale, ovvero attraverso attività di  formazione post lauream.