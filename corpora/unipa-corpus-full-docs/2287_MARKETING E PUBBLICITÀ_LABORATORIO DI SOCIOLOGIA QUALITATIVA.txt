Il corso di LABORATORIO DI SOCIOLOGIA QUALITATIVA del corso di Laurea in SCIENZE DELLA COMUNICAZIONE del curriculum MARKETING E PUBBLICITÀ, ha i seguenti obiettivi formativi: 
Obiettivo del laboratorio di tecnica dell'intervista giornalistica è incardinarne principi e nozioni nell'ambito della pratica  professionale nei diversi settori dell'informazione. Al contempo gli studenti saranno coinvolti in un laboratorio di  apprendimento delle abilità necessarie nella redazione di interviste per i media tradizionali (giornali, tv e radio) e per i new  media (siti web, blog, social media). Le attività saranno incentrate sulla vera e propria pratica dell'intervista anche a  personaggi coinvolti in fatti di cronaca, politica, cultura e spettacoli. Gli studenti effettueranno interviste con l'uso del  registratore, con operatore tv, con nuovi strumenti digitali come le mini-telecamere, la macchina fotografica con telecamera, il  telefono cellulare. Il workshop servirà anche a descrivere i principali sistemi di montaggio tv e radio. Un focus sarà dedicato  alle nuove sfide cui è chiamato il giornalista: l'uso di nuovi strumenti di lavoro derivanti dalla rivoluzione digitale. Le attività di laboratorio prevedono incontri con figure specializzate. Obiettivo del primo modulo del laboratorio (che sarà completato da un secondo modulo sulle tecniche di indagine qualitativa  nell’intervista giornalistica) è far conoscere a studenti e studentesse i principali metodi e strumenti della ricerca qualitativa, le  loro origini storico-sociali, gli usi che ne sono stati fatti nel tempo. Metterne in rilievo le potenzialità e i limiti, attraverso il  costante uso di studio di casi. Illustrare le tecniche e gli strumenti per avviare una proficua interazione con gli intervistati.  Il laboratorio si propone inoltre di mettere in grado i partecipanti di individuare, in base al contesto e all'oggetto di ricerca e      agli obiettivi dell’indagine, gli strumenti più adeguati a raggiungere lo scopo prefissato. Un’attenzione particolare sarà  dedicata allo sviluppo delle capacità di muoversi all’interno di un approccio metodologico integrato, utilizzando una logica  combinatoria, sapendo adattare il proprio lavoro ai differenti contesti e oggetti/soggetti di ricerca, mostrando flessibilità nella  possibilità di predisporre, integrare/sostituire in corso d'opera gli strumenti prescelti in base a quando emerso nel corso  dell’indagine. Saranno curate inoltre le capacità di interagire e stabilire il “contatto” con i soggetti e destinatari della ricerca; la  capacità formulare le domande più adatte per il raggiungimento degli obiettivi prefissati; di spiegare ai propri interlocutori gli  scopi del proprio studio; di comunicare con chiarezza, trasparenza e rigore metodologico i risultati raggiunti. Scopo del  laboratorio è infine far sì che gli studenti e le studentesse, alla fine del percorso, siano in grado di predisporre e utilizzare gli  strumenti metodologici e le abilità operative acquisite come lente critica per l’analisi del proprio patrimonio culturale e delle  proprie dimensioni di senso; applicare quanto appreso nei diversi contesti sociali analizzati tenendo conto delle diverse  dimensioni di senso ad esse legate. Implementare un modello di analisi critico-cognitivo da applicare nelle differenti situazioni  di studio e indagine sul campo con effetto moltiplicatore e ricadute specifiche nelle differenti aree di ricerca.