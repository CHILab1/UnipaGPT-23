Il corso di DIRITTO PENALE DELL'IMPRESA del corso di Laurea magistrale a ciclo unico in GIURISPRUDENZA del curriculum GIURISPRUDENZA (CANALE TP) - PROFILO FORENSE AD INDIRIZZO PENALISTICO, ha i seguenti obiettivi formativi: 
Il corso mira a fornire una formazione di base sulla parte generale del diritto  penale dell’impresa e su specifici settori della sua parte speciale. In particolare,  il corso tende ad offrire un chiaro e consapevole inquadramento di alcune  tematiche di particolare rilevanza per il diritto penale dell’impresa, alla luce dei  principali istituti della parte generale del diritto penale, così come risulta sia dalle  elaborazioni teoriche sia dalle impostazioni giurisprudenziali, dando allo  studente tutti gli strumenti per un corretto approccio alla soluzione di casi  applicativi concreti. La selezione degli istituti di parte generale e di parte  speciale del diritto penale dell'impresa mira a far acquisire la capacità di  collegare gli istituti generali a singoli settori di tutela, applicando le nozioni della  teoria del reato (struttura e sanzioni) a specifiche incriminazioni.