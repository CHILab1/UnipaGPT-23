Il corso di TECNICHE DI VISUALIZZAZIONE CEREBRALE E NEUROMODULAZIONE del corso di Laurea magistrale in PSICOLOGIA CLINICA del curriculum NEUROPSICOLOGIA, ha i seguenti obiettivi formativi: 
Il corso ha lo scopo di fornire allo studente conoscenze teorico-applicative sulle  principali tecniche di neuroimmagine e sul loro utilizzo in ambito clinico. Tale  obiettivo è coerente con quanto previsto nella scheda SUA, quadro A4.a, che  prevede tra gli obiettivi della Laurea Magistrale la conoscenza dei metodi di  ricerca propri della psicologia clinica. Obiettivo del corso è anche di favorire  l'acquisizione delle metodologie di intervento e di ricerca della psicologia clinica  e delle neuroscienze cognitive. Tali obiettivi sono coerenti con quanto previsto  dalla scheda SUA, che nel quadro A2.a prevede che le funzioni dello psicologo  clinico debbano prevedere competenze relative ai metodi di neuroimaging  applicate allo studio delle principali funzioni cognitive e all’analisi del  comportamento alterato conseguente all'interruzione o alla distorsione del  normale sviluppo cerebrale, sia strutturale che funzionale. A tale scopo saranno  forniti i principi di funzionamento di ciascuna metodica di neuroimaging, dei  relativi disegni sperimentali e procedure di analisi dei dati.