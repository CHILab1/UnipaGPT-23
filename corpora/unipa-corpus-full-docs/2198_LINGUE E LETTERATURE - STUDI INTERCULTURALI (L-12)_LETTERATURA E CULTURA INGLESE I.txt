Il corso di LETTERATURA E CULTURA INGLESE I del corso di Laurea in LINGUE E LETTERATURE - STUDI INTERCULTURALI del curriculum LINGUE E LETTERATURE - STUDI INTERCULTURALI (L-12), ha i seguenti obiettivi formativi: 
Il corso si propone di sviluppare negli studenti le seguenti competenze  connesse all’analisi del testo letterario:  - saper riconoscere le caratteristiche di un genere letterario;  - saper individuare le tecniche stilistiche adottate da un autore e saper motivare  la loro rilevanza a livello tematico (livello intratestuale);  - saper operare dei confronti sia tra testi dello stesso autore sia tra testi di autori  diversi (livello intertestuale);  - saper collocare un testo nel suo contesto storico-culturale (livello extra- testuale).  Il corso si propone altresì di fornire gli strumenti necessari alla comprensione e  alla conoscenza della  letteratura e della cultura inglese del sedicesimo e  diciassettesimo secolo attraverso l'analisi di rilevanti espressioni letterarie con  particolare attenzione alla cultura teatrale dell'epoca elisabettiana; alla  tradizione del sonetto; all'emergere della nazione (drammi storici, etc) e alla  raffigurazione di ‘mondi possibili’ nonché all’incontro con altre culture (lo  straniero, the other) e forme di alterità (otherness). Il corso si prefigge di fornire a studenti e studentesse strumenti e le metodologie  analitiche e concettuali per la comprensione e l'interpretazione di testi letterari e     dei loro contesti storici e socio-culturali dal Cinquecento al Settecento.