Il corso di BIOCHEMISTRY AND PHYSIOLOGY C.I. (in inglese) del corso di Laurea magistrale in NEUROSCIENZE del curriculum NEUROSCIENCE, ha i seguenti obiettivi formativi: 
Obiettivo del corso è fornire le basi biofisiche e fisiologiche delle funzioni del sistema nervoso centrale e periferico. Ci si  concentrerà in particolare sulle sinapsi, sulla plasticità e sull'organizzazione delle reti nervose, nonché sulla conoscenza di  base degli effetti dei danni che causano malattie neurologiche. L'insegnamento ha l'obiettivo di fornire le conoscenze dei meccanismi biochimici implicati nelle funzioni delle cellule del  sistema nervoso e di mettere a fuoco alcune alterazioni molecolari che sono alla base di alcune malattie neurodegenerative.  Il corso si propone, inoltre, di fornire agli studenti una panoramica delle moderne tecnologie biochimiche da applicare sia  nella diagnostica che nella terapia di patologie neurologiche. Infine, altro obiettivo importante è l'acquisizione della capacità di  analizzare criticamente lavori scientifici a diffusione internazionale e di sapere progettare e organizzare il lavoro di ricerca  sperimentale.