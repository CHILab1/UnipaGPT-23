Il corso di MODELLI STATISTICI PER LA VALUTAZIONE DEI SERVIZI C.I. del corso di Laurea magistrale in STATISTICA E DATA SCIENCE , ha i seguenti obiettivi formativi: 
Lo studente deve raggiungere conoscenze e competenze utili e necessarie alle attivita' professionali coinvolte nella misura e  nella valutazione statistica delle caratteristiche e delle performance delle istituzioni pubbliche e private sia a livello locale che  nazionale/internazionale. In particolare, lo studente deve acquisire gli strumenti statistici utilizzati ed utilizzabili dagli operatori  del diversi settori. Inoltre, un obiettivo e' acquisire gli elementi teorici e pratici per la rilevazione del dato, analisi ed  interpretazione dell’informazione statistica tramite opportuni indici ed indicatori nel contesto della modellistica parametrica e  non parametrica. Lo studente che apprende la struttura delle principali istituzioni pubbliche ed i metodi di valutazione delle  performance dovrebbe quindi essere in grado di conoscere i principali aspetti che caratterizzano tali sistemi ed avere l’abilita'  di valutare le caratteristiche peculiari, evidenziando i percorsi di miglioramento ed adeguamento ai piu' alti standard. L'obiettivo primario del corso è' l'acquisizione di competenze di statistica per l’analisi di dati multidimensionali in campo  valutativo. Lo studente sarà in grado di applicare e conoscere i vantaggi e gli svantaggi delle tecniche e dei metodi statistici  adatti alla misurazione di dati sotto forma di ranghi/classifiche e conoscere la "filosofia" della metaanalisi, utilizzando i test  statistici più' comuni (Q e P, Funnel Plot) e saper applicare metodi statistici semplici per valutare la combinabilità di studi in  metanalisi.