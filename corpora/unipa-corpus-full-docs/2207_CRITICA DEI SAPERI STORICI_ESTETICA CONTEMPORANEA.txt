Il corso di ESTETICA CONTEMPORANEA del corso di Laurea magistrale in SCIENZE FILOSOFICHE E STORICHE del curriculum CRITICA DEI SAPERI STORICI, ha i seguenti obiettivi formativi: 
Obiettivo del corso e' condurre lo studente a imparare a confrontarsi con il testo  filosofico, inserendolo nel contesto storico e di storia del pensiero, in lingua  originale e nel confronto con la traduzione italiana. Muovendo dalla specifica  angolatura della domanda sull'esperienza estetica si sviluppera' un concreto dialogo ermeneutico con le opere esaminate, sulla base dell’assunto dell’utilita'  di intrecciare filosofia e storia della filosofia e tenendo presente il dialogo con le  discipline complementari. Nelle lezioni frontali e nelle esercitazioni si provera' a  leggere effettivamente i testi, misurandosi con la loro articolazione concettuale e  appropriandosi del loro lessico, senza limitarsi alla costruzione di una mera  schematizzazione. I risultati acquisiti sono di volta in volta verificati all’inizio e al      termine delle lezioni. Al fine di favorire il coordinamento tra gli insegnamenti, una parte del corso sara'  dedicata al tema transdisciplinare "Identita' e Conflitto" (giusta delibera del  consiglio di CdS).