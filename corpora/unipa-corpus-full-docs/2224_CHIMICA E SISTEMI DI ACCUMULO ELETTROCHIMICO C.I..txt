Il corso di CHIMICA E SISTEMI DI ACCUMULO ELETTROCHIMICO C.I. del corso di Laurea in INGEGNERIA ELETTRICA PER LA E-MOBILITY , ha i seguenti obiettivi formativi: 
La prima parte del corso si prefigge di studiare gli aspetti teorici e tecnologici della conversione e dell’accumulo di energia per  via elettrochimica. La seconda parte del corso si propone di descrivere i vari tipi di dispositivi attraverso cui e' possibile  realizzare questi processi mettendo di volta in volta in evidenza la relazione tra i materiali scelti per realizzare i dispositivi e i  processi elettrochimici al loro interno, e la prestazione elettrica. Lo studente alla fine del corso sarà in grado di affrontare e risolvere problemi applicativi relativi ai vari argomenti trattati, avrà  acquisito la capacità di correlazione fra i vari argomenti e imparerà ad analizzare in modo critico i risultati ottenuti imparando  a riconoscerne la validità. Inoltre, sarà in grado di comprendere come alcune conoscenze di Chimica Generale siano alla  base di quasi tutte le tecnologie e come poterle utilizzare nello svolgimento della propria professione. Un esempio importante  riguarda il laureato in ingegneria elettrica per il quale i concetti di base della chimica sono fondamentali per la comprensione  del comportamento e potenziale uso di materiali. Comunque, in generale, l’obiettivo principale che si cercherà di raggiungere  con lo svolgimento del corso di Chimica, è quello di dare agli studenti la consapevolezza del ruolo essenziale che la disciplina  ha nella produzione e nell’uso di tutte le tipologie di materiali usati nel campo dell’ingegneria e nella produzione di energia.