Il corso di GESTIONE DELLE ACQUE REFLUE DEGLI IMPIANTI AGRO-ZOOTECNICI del corso di Laurea magistrale in IMPRENDITORIALITA' E QUALITA' PER IL SISTEMA AGROALIMENTARE del curriculum GESTIONE DELL'IMPRESA ZOOTECNICA, ha i seguenti obiettivi formativi: 
Obiettivo del corso di “Gestione delle acque reflue degli impianti agro- zootecnici” è quello di fornire allo studente le conoscenze specialistiche  necessarie alla gestione degli impianti di depurazione dei reflui degli stabilimenti  di trasformazione agro-alimentare e degli allevamenti zootecnici. Verranno esaminate le  problematiche dell’inquinamento dei corpi idrici (acque superficiali e sotterranee)  e le soluzioni tecnologiche impiegate per la depurazione  delle acque reflue.      Particolare attenzione verrà posta alle possibilità di effettuare il riutilizzo dei  reflui depurati in ambito agricolo e alle limitazioni poste in tal senso dalle vigenti  normative. Il corso prevede lo svolgimento di esercitazioni pratiche sul  dimensionamento di componenti dell’impianto di depurazione.