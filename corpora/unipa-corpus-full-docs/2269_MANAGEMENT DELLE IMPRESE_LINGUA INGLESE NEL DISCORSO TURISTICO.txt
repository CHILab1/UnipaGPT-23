Il corso di LINGUA INGLESE NEL DISCORSO TURISTICO del corso di Laurea in TURISMO, TERRITORI E IMPRESE del curriculum MANAGEMENT DELLE IMPRESE, ha i seguenti obiettivi formativi: 
Il Corso di Lingua Inglese intende offrire gli strumenti per l'acquisizione della  consapevolezza linguistica necessaria all’apprendimento della lingua inglese e  del linguaggio specialistico inglese per il turismo. Il livello di conoscenza atteso  per il General English alla fine del corso è paragonabile ai contenuti del livello  B1 del Common European Framework. Le lezioni frontali verteranno  sull’importanza della comunicazione e sul ruolo dell’inglese quale lingua franca  nel settore turistico. Particolare attenzione verrà posta al linguaggio specialistico  quale variante funzionale della lingua generale e alle caratteristiche principali  dell'inglese per scopi turistici. Partendo da un approccio contrastivo (Inglese vs  Italiano) verranno delineate le caratteristiche principali della lingua inglese,  focalizzando l'attenzione sulle diverse categorie grammaticali e la formazione  delle parole nell'Inglese per scopi turistici;  verrà esplicitato il ruolo dell'inglese  quale lingua franca (ELF) del discorso turistico, introducendone le caratteristiche  principali e le diverse funzioni che ELF assolve in specifici generei testuali/ digitali.