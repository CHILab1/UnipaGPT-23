Anno Accademico 2023/2024
Laurea in SCIENZE FISICHE
Per maggiori informazioni vai su http://www.unipa.it/struttura.html?id=545
---------
Classe di Laurea in Scienze e tecnologie fisiche (L-30)
Durata 3 anni
Sede PALERMO
Accesso libero
Dipartimento di Fisica e Chimica - Emilio Segr√®
Codice corso 2124
---------
Obiettivi Formativi
Obiettivi specifici:
Il Corso di Laurea in Scienze Fisiche mira a fornire allo studente una solida formazione di base in fisica classica e moderna aperta a successivi affinamenti in corsi di secondo livello; la formazione consente al laureato di inserirsi in attivita' lavorative che richiedono familiarita' con il metodo scientifico e capacita' di utilizzare metodologie innovative e attrezzature complesse.
I laureati in Scienze Fisiche devono:
- possedere una buona conoscenza di base dei diversi settori della fisica classica e moderna; in particolare conoscenze di base ma approfondite di meccanica classica e relativistica, termodinamica, elettromagnetismo, meccanica quantistica e struttura della materia oltre che le basi di fisica nucleare, fisica del mezzo circumterrestre e astronomia;
- acquisire familiarita' con il metodo scientifico di indagine e, in particolare, con la rappresentazione e la modellizzazione della realta' fisica e la loro verifica;
- possedere competenze operative e di laboratorio; in pratica avere imparato a compiere esperimenti di laboratorio (ed analizzarne i risultati) su tutte le tematiche della Fisica affrontate nel corso di laurea e maturate attraverso i diversi moduli dedicati a tal fine;
- avere comprensione di strumenti matematici ed informatici adeguati, nonche' capacita' di utilizzarli, nei fatti sapere utilizzare gli strumenti dell'analisi matematica, algebra e geometria nel contesto dei temi di Fisica affrontati, nonche' sapere sviluppare, mettere a punto ed utilizzare codici da calcolatore per la soluzione di problemi matematici nel contesto della Fisica;
- acquisire la capacita' di operare professionalmente in ambiti definiti di applicazione, quali il supporto scientifico alle attivita' industriali ed ai beni culturali, nonchE' le varie attivita' rivolte alla diffusione della cultura scientifica;
- acquisire la capacita' di utilizzare la lingua Inglese, nell'ambito specifico di competenza e per lo scambio di informazioni generali; gli allievi apprendono la (o consolidano la conoscenza della) lingua Inglese, e inoltre consultano spesso testi e articoli scientifici in Inglese;
- possedere adeguate competenze e strumenti per la comunicazione e la gestione dell' informazione; essere in grado, cioe, di preparare relazioni esaurienti e quantitative sugli esperimenti svolti, di stilare tesine per approfondire temi specifici di un insegnamento, di presentare in forma orale, anche con l'aiuto di strumenti informatici, i propri lavori o risultati, di presentare e discutere un argomento di approfondimento in occasione della prova finale;
- acquisire la capacita' di lavorare in gruppo, di operare con definiti gradi di autonomia, principalmente nella conduzione delle esperienze di laboratorio e nell'argomento della prova finale, e di inserirsi prontamente negli ambienti di lavoro.
Tali competenze sono acquisite sia negli insegnamenti a carattere generale sia in approfondimenti su alcune tematiche specifiche, e sono verificate nel corso delle prove in itinere, della discussione di tesine e relazioni di laboratorio, degli esami di profitto, della prova finale.
Per conseguire gli obiettivi formativi, il percorso formativo e' strutturato in modo da fornire allo studente competenze in campo fisico e di supporto in maniera progressiva. Il corso di laurea prevede un unico percorso, le cui attivita' formative sono articolate in lezioni, esercitazioni e laboratori, con esperienze di tirocinio presso enti esterni, esposizione ad eventi di arricchimento culturale e scientifico, e conseguimento di abilita' sulla lingua inglese. Attraverso il Centro Linguistico di Ateneo (CLA) vengono messe a disposizione dello studente le risorse necessarie (corsi, test, risorse bibliografiche, ... ) per consentirgli di passare dal livello di conoscenza A2 in ingresso della lingua inglese, al previsto livello di conoscenza B1 in uscita.
Durante il primo anno di Corso gli studenti acquisiranno principalmente conoscenze di base di fisica classica, sia di teoria, sia di laboratorio, su argomenti che vanno dalla meccanica alla termodinamica, e altre conoscenze di base di chimica, matematica e informatica. Avranno cosi' modo di acquisire il metodo scientifico su argomenti di base e gli strumenti analitici, algebrici e informatici per l'interpretazione e l'analisi sia degli argomenti sia di dati sperimentali.
Durante il secondo anno, gli studenti completeranno le conoscenze di fisica di base, con argomenti di elettromagnetismo e ottica, corredate dalle relative esperienze di laboratorio, e con elementi di meccanica analitica e relativistica, e acquisiranno strumenti matematici e numerici piu' avanzati, che permetteranno di formulare adeguati modelli interpretativi.
Durante il terzo anno di Corso, gli studenti allargheranno le conoscenze di base alla fisica moderna, dalla meccanica quantistica alla struttura della materia, con relative attivita' di laboratorio, alla fisica nucleare e subnucleare e all'astronomia, e acquisiranno adeguati strumenti matematici per la loro trattazione, e con la possibilita' di completamento culturale su fisica classica e storia della fisica.
Nell'arco del triennio potranno anche accedere ad altre attivita' formative, tra cui quelle relative a competenze trasversali e Information Literacy, previste dall'Ateneo di Palermo.
Gli studenti avranno la possibilita' di ulteriore crescita e contatti con il mondo del lavoro tramite lo svolgimento attivita' di tirocinio in vari enti tra cui in particolare diversi enti di ricerca in convenzione, e l'approfondimento di argomenti di introduzione alla ricerca in occasione della prova finale.
Mediante tali attivita' formative, il Corso di Laurea in Scienze Fisiche intende preparare laureati che abbiano competenze conformi agli obiettivi qualificanti previsti dalla declaratoria della classe L-30, e abbiano una preparazione con i necessari requisiti.
---------
Sbocchi Occupazionali
Profilo:
Tecnico fisico
Funzioni:
Un laureato della classe L-30 (Scienze e tecnologie fisiche), nell'ambito occupazionale di Fisico puU' svolgere le seguenti funzioni:
- osserva, misura e interpreta le proprieta' fisiche di un sistema o un evento fisico e i relativi cambiamenti, li documenta e li registra in modo sistematico e attendibile;
- elabora ed analizza i dati derivanti dalle osservazioni e dalle misure in laboratorio e li mette in relazione con teorie appropriate;
- interviene nella soluzione di vari problemi scientifici e tecnologici, applicando le proprie conoscenze relative all'area fisica di base;
- svolge attivita' di ricerca, di controllo di processi industriali e di analisi in aziende pubbliche e private;
- e' in grado di ideare e produrre strumentazione e materiale didattico per diverse applicazioni;
- svolge attivita' professionale in ambito tecnologico e industriale;
- svolge attivita' professionale in laboratori nell'ambito della radioprotezione (umana, ambientale e delle cose), delle telecomunicazioni, dei controlli remoti di sistemi satellitari;
- partecipa anche a livello gestionale all'attivita' di centri di ricerca pubblici e privati, curando attivita' di modellizzazione e analisi e le relative implicazioni.
Competenze:
I laureati in Scienze Fisiche:
- sanno applicare le proprie conoscenze, relative alla fisica di base, alla soluzione di problemi qualitativi e quantitativi in svariati ambiti;
- sanno applicare l'ampia preparazione di base in analisi matematica, algebra, geometria e metodi numerici sia nel contesto di specifici problemi fisici che della Fisica in generale;
- possiedono abilita' pratiche nella fisica di base acquisite durante i corsi di laboratorio;
- utilizzano in modo sicuro strumentazione di laboratorio;
- sanno utilizzare un metodo scientifico che permetta loro di studiare, analizzare in modo critico e risolvere problemi anche in campi non strettamente di fisica;
- sviluppano una buona propensione al problem solving, attraverso una continua esposizione a quesiti, discussioni, problemi;
- possiedono abilita' informatiche e di data-processing relative ad informazioni e dati.
Sbocchi:
Le competenze e abilita' acquisite dal laureato in Scienze Fisiche lo metteranno in grado di svolgere funzioni tecniche di alto profilo presso:
- Universita' ed Enti e Centri di ricerca pubblici e privati;
- Agenzie Nazionali e Regionali per la tutela dei Beni Culturali e dell'Ambiente e lo studio e prevenzione dei rischi;
- Laboratori di studio e progettazione in aziende pubbliche e private;
- Laboratori di certificazione di qualita' di produzioni industriali;
- Centri di elaborazione e modellizzazione di dati;
- Aziende ad alto contenuto tecnologico;
- Istituti bancari e di consulenza finanziaria
- Laboratori di misure in ambito industriale e di ricerca;
- Servizi relativi alla fisica medica e sanitaria e della sicurezza ambientale
---------
Caratteristiche della Prova Finale
Per conseguire la laurea lo/a studente/ssa deve avere acquisito 180 crediti formativi, compresi quelli relativi alla prova finale. La prova finale ha l'obiettivo di verificare il livello di maturita' e la capacita' critica del laureando, con riferimento agli apprendimenti e alle conoscenze acquisite, a completamento delle attivita' previste dall'ordinamento didattico.
La prova finale consiste in una prova scritta o orale secondo modalita' definite dal regolamento sulla prova finale del Corso di laurea in Scienze Fisiche per ogni A.A., nel rispetto e in coerenza della tempistica, delle prescrizioni ministeriali e delle inerenti linee guida di Ateneo.
---------
