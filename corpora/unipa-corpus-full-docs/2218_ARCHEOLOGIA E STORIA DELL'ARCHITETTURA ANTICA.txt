Il corso di ARCHEOLOGIA E STORIA DELL'ARCHITETTURA ANTICA del corso di Laurea magistrale in ARCHEOLOGIA , ha i seguenti obiettivi formativi: 
Il corso e' rivolto a studenti con buone conoscenze di base di archeologia greca  e romana, che vogliano approfondire i temi chiave dell'architettura antica. Essi  dovranno adottare un approccio critico e prendere in considerazione la  complessita' delle evidenze e della bibliografia, acquisendo una solida e  aggiornata metodologia nello studio dell'architettura greca e romana. La  frequenza delle lezioni, lo studio del materiale didattico, le attivita' seminariali e  le visite sui siti archeologici puntano a raggiungere  due risultati di apprendimento, tra loro connessi:  1) In primo luogo a costruire nello studente una solida conoscenza di base sugli  aspetti tecnici e operativi dell'attivita' edilizia che hanno caratterizzato la cultura  antica: "l'arte di costruire" presso i greci ed i romani. Particolarmente importante  l'acquisizione del lessico specifico dell'architettura e la capacita' di lettura dei      grafici.    2) Si reputa fondamentale il saper leggere l'architettura come espressione di un  complesso sistema culturale nel quale entrano in gioco il rapporto tra l'uomo ed  il contesto ambientale, le conoscenze tecniche, il sapere, l'economia, la  religione, il ruolo della committenza e la relazione con il potere politico.    Sul piano operativo il corso punta a fornire strumenti e metodi per affrontare  criticamente l'analisi e la lettura tecnica, architettonica e storica di un  monumento antico.