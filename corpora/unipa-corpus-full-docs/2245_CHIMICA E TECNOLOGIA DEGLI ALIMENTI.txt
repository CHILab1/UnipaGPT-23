Il corso di CHIMICA E TECNOLOGIA DEGLI ALIMENTI del corso di Laurea magistrale in SCIENZE DELL'ALIMENTAZIONE E DELLA NUTRIZIONE UMANA , ha i seguenti obiettivi formativi: 
Il modulo si propone di fornire agli studenti le conoscenze necessarie sulle tecnologie di produzione dei prodotti da forno, del  pomodoro, delle conserve vegetali e animali e dei fresh-cut products; inoltre si valuteranno le tecniche e tecnologie da  adottare per mantenere la qualita' dei prodotti orto-frutticoli nel post-raccolta e la qualità dei prodotti di origine animale. Il  modulo ha come scopi: la conoscenza delle tecnologie industriali di produzione degli alimenti trattati; la conoscenza delle  caratteristiche chimico-fisiche e compositive di tali prodotti alimentari; l’analisi critica degli articoli scientifici inerenti il food science and technology. CHIMICA DEGLI ALIMENTI Lo studente dovrà avere le conoscenze della chimica organica e della biochimica per la comprensione degli argomenti che  verranno trattati durante il corso. Il corso si propone di dare allo studente le conoscenze sulla struttura chimica e le proprietà funzionali e nutrizionali delle  sostanze costituenti i principali alimenti, di conoscere le reazioni chimiche che avvengono in seguito ai trattamenti tecnologici  di trasformazione e conservazione, previste dal programma del corso. Inoltre il corso si prefigge di dare allo studente gli  strumenti per una corretta conoscenza di una etichetta alimentare, in termini di osservanza della vigente normativa europea,  al fine di valutare possibili frodi alimentari. Particolare attenzione verrà dato alla conoscenza delle tecniche analitiche per il controllo della qualità e per il riconoscimento  delle frodi alimentari. Il corso di propone di trasmettere agli studenti una serie di acquisizioni teoriche e pratiche utili al fine di un futuro inserimento  degli stessi nell’attività professionale.