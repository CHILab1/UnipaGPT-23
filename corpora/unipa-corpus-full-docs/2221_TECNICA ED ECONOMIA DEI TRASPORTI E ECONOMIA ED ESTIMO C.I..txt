Il corso di TECNICA ED ECONOMIA DEI TRASPORTI E ECONOMIA ED ESTIMO C.I. del corso di Laurea in INGEGNERIA CIVILE , ha i seguenti obiettivi formativi: 
Il corso vuole introdurre gli studenti nel campo dell’ingegneria dei trasporti, ed in particolare offrire gli elementi teorico-pratici  che servono a definire gli aspetti fondamentali del fenomeno dei trasporti. In particolare ci si riferisce alle caratteristiche dei  mezzi di trasporto secondo i diversi modi (terrestri, marittimi ed aerei), alla conoscenza del loro comportamento ed alle  prestazioni che essi forniscono (carico utile, velocita, consumi). Per quanto riguarda l’analisi della mobilita' di persone e  merci, si intendono fornire gli strumenti di base per essere in grado di utilizzare le relazioni che determinano le prestazioni ed  i costi dei sistemi di trasporto e l’interazione fra domanda ed offerta Il corso di Economia ed Estimo ha l’obiettivo di trasmettere agli studenti le conoscenze necessarie per acquisire un approccio  economico-estimativo da applicare alla progettazione di opere civili. A tal fine, saranno forniti gli strumenti teorici e operativi  per risolvere quesiti estimativi, per esprimere giudizi di convenienza economica di progetti e investimenti pubblici e privati, e  per costruire modelli multicriteriali a supporto del processo decisionale.