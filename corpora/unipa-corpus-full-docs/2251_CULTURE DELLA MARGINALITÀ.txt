Il corso di CULTURE DELLA MARGINALITÀ del corso di Laurea magistrale in SERVIZIO SOCIALE, DISEGUAGLIANZE E VULNERABILITA' SOCIALE , ha i seguenti obiettivi formativi: 
Il corso intende sviluppare una analisi su una delle forme di razzismo più diffuse  e meno studiate in Europa: l'antiziganismo. Particolare attenzione sarà dedicata  alla condizione del popolo romanì ed ai processi di discriminazione a cui le  persone rom, storicamente, sono state sottoposte fin dalla loro comparsa in  Italia. Si guarderà all'universo rom - troppo spesso semplificato e  arbitrariamente generalizzato - in un'ottica che miri alla comprensione dei  problemi e delle sfide generate dalla diversità, dalle  disuguaglianze e dalle culture marginalizzate. Attenzione particolare sarà inoltre  dedicata non solo all’analisi della dimensione multipla delle diseguaglianze, ma  anche agli effetti delle sperequazioni sociali sulle persone.