Il corso di AGRONOMIA, COLTIVAZIONI ERBACEE E ORTICOLTURA CON TECNOL.DI PRECISIONE del corso di Laurea magistrale in AGRICOLTURA DI PRECISIONE , ha i seguenti obiettivi formativi: 
Il modulo si propone di consentire agli studenti di comprendere e analizzare la moderna produzione di ortaggi applicando i  principi dell’agricoltura di precisione, tramite modellistica. Il modulo comprende una parte introduttiva riguardante le  caratteristiche strutturali relative agli apprestamenti protettivi high-tech e la strumentazione a supporto per la conduzione di  cicli colturali di precisione. Il modulo sarà suddiviso in due temi principali: l’agricoltura di precisione applicata alla coltivazione  di specie orticole in pieno campo e l’agricoltura di precisione applicata alla coltivazione di specie orticole in ambiente protetto  e controllato. Saranno, altresì, trattati i temi riguardanti l’agricoltura di precisione applicata alle colture fuori suolo. Il modulo “Agronomia e coltivazioni erbacee con tecnologie di precisione” intende fornire agli studenti capacità e competenze  nell’utilizzo di strumenti e tecnologie per analizzare e gestire le colture erbacee applicando principi e tecniche di agricoltura di  precisione al fine di migliorare l’efficienza del processo produttivo dal punto di vista agronomico ed ambientale. Nella prima  parte del modulo, saranno illustrati trattati modelli di simulazione colturali di interesse agronomico. Nella seconda parte,  saranno esaminate le principali tecniche agronomiche che si prestano ad interessanti applicazioni in regime di agricoltura di  precisione: le lavorazioni del terreno, la semina, la fertilizzazione, l’irrigazione, il controllo delle erbe infestanti. La parte finale  dell’insegnamento sarà riservata alla trattazione di casi studio ed all’applicazione delle tecnologie di precisione su colture  erbacee