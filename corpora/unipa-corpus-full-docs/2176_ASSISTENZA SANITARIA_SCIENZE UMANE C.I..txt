Il corso di SCIENZE UMANE C.I. del corso di Laurea in ASSISTENZA SANITARIA del curriculum ASSISTENZA SANITARIA, ha i seguenti obiettivi formativi: 
Conoscenza dei fondamenti storici, epistemologici, metodologici della psicologia e dei relativi ambiti di applicazione. Il laureato in Assistenza sanitaria deve essere in grado di: - effettuare l'analisi di contesto tenendo conto di aspetti biologici, socio-ambientali, storico-culturali e organizzativi; - applicare  metodologie di comunicazione ai programmi per la promozione della salute ed educazione sanitaria; - applicare le  metodologie organizzative e promozionali riferite ai programmi di screening di popolazione. Lo studio della disciplina perseguirà quindi alcuni obiettivi educativi inerenti alla qualita' dell’apprendimento e alla definizione  di specifici ambiti, concettuali e metodologici.  Si sottolinea l'importanza di acquisire una conoscenza, quanto piu' possibile precisa, dei principali nuclei tematici e degli  elementi di criticita' e di forza che contraddistinguono la disciplina.  Piu' specificatamente, tali conoscenze sono finalizzate all'acquisizione di competenze in grado di:  a.definire alcuni dei processi di socializzazione e di riproduzione sociale;  b.valutare le procedure e le dinamiche fra attori, gruppi, reti sociali in base alla cultura e alle regole della società c.analizzare alcuni elementi atipici o devianti che supportano l’esercizio della violenza, delle discriminazioni e del razzismo. La statistica e' presente, in modo piu' o meno esplicito, all'interno dei numerosi aspetti che caratterizzano le scienze sanitarie  e gli aspetti inerenti la promozione della salute e la prevenzione. Le azioni di promozione e prevenzione della salute sono in  genere guidate da evidenze empiriche derivate dai produttori di informazioni statistiche a livello istituzionale e non. Il corso si  pone l'obiettivo di rendere lo studente un lettore critico dei principali indicatori e misure di sintesi utilizzate dalla statistica per  la sintesi ed interpretazione delle informazioni. Inoltre, l'enfasi posta sulla conoscenza delle principali tecniche di analisi  descrittiva dei fenomeni collettivi, consente allo studente l'acquisizione di una capacita' autonoma di comprensione dei  risultati attraverso personali elaborazioni ed analisi dei dati. Le lezioni supportate da esercitazioni e test di valutazioni delle  conoscenze mirano a fornire gli strumenti base per analisi statistiche preliminari. Alla fine del corso è prevista una prova in itinere.