Il corso di ETNOMUSICOLOGIA del corso di Laurea in DISCIPLINE DELLE ARTI, DELLA MUSICA E DELLO SPETTACOLO del curriculum SPETTACOLO, ha i seguenti obiettivi formativi: 
Il corso intende offrire i lineamenti storico teorici della disciplina: dagli interessi  di illuministi e romantici per le musiche esotiche e primitive (sia europee sia  extraeuropee) alla nascita della “musicologia comparata”, fino agli sviluppi che  nella seconda meta' del Novecento vedono prima l’introduzione del termine  “etnomusicologia” e poi il sorgere di nuovi orientamenti di taglio antropologico  musicale. Specifica attenzione sara' inoltre dedicata alla relativita' culturale delle  nozioni maturate nell’alta cultura occidentale per definire concetti e aspetti del  fare musicale (“musica”, “canto”, “danza”, “strumento musicale”). Una parte del  corso sara' dedicata alle forme della musica di tradizione orale in Sicilia, con  riferimento alle relative funzioni sociosimboliche. Si fara' inoltre riferimento ai  molteplici generi musicali “popular” che animano la scena contemporanea (a  esempio la canzone napoletana, il flamenco, il tango, il fado, il blues, il jazz, il  rock ecc.).