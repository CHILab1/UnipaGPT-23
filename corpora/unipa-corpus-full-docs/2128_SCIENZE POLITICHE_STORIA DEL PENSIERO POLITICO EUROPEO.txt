Il corso di STORIA DEL PENSIERO POLITICO EUROPEO del corso di Laurea in SCIENZE POLITICHE E DELLE RELAZIONI INTERNAZIONALI del curriculum SCIENZE POLITICHE, ha i seguenti obiettivi formativi: 
Il corso si propone lo studio delle principali teorie politiche in eta' classica,  medievale, moderna e contemporanea, anche allo scopo di garantire agli  studenti la base culturale indispensabile alla comprensione degli odierni  problemi politici. Particolare rilievo sara' dato alle analisi e alle teorie  concernenti l’origine della societa' e dello Stato, le forme di governo e loro  degenerazioni, i progetti ideali di Stato, il problema della giustizia, la concezione  moderna del diritto, il problema della resistenza passiva e attiva, il rapporto tra  religione e politica, il concetto di sovranita', lo Stato moderno, la relazione tra  potere - autorita' - liberta' il rapporto tra societa' civile e Stato, il rapporto tra  politica e storia. Iil corso monografico si propone di rinnovare l’attenzione sul  «Domani d’Italia», tra i più noti periodici ispirati dal popolarismo ed edito a  Milano dal 24 dicembre 1922 al 9 luglio 1924 ed espressione una resistenza  “armata” solo di inchiostro desiderosa di denunciare le conseguenze che il 28      ottobre 1922 avrebbe determinato nella storia italiana ed europea e di  contribuire a creare una coscienza democratica ritenuta una premessa culturale  e politica necessaria nella formazione della generazione che sarebbe stata  chiamata a rinnovare le istituzioni politiche dopo la fine del fascismo. Attraverso  il dibattito storico, politico, istituzionale e sociale, condotto nelle pagine del  «Domani d’Italia» e in altre pubblicazioni coeve di associazioni alle quali alcuni  redattori aderirono, è possibile cogliere l’unanime impegno a difesa della libertà,  il «valore dei valori», diritto naturale prima che civile e politico, e della  democrazia, che richiedevano il dialogo con tutti coloro che, pur appartenendo a  sensibilità differenti - da Turati a Nitti, da Ferrero a Gobetti, a Graziadei -  desideravano rivendicare un’antitesi sociale, politica e morale con il fascismo  contribuendo a prospettare i diversi problemi di politica interna ed estera «come  tante facce del più formidabile ed unico problema, quello della vita civile del  nostro paese».