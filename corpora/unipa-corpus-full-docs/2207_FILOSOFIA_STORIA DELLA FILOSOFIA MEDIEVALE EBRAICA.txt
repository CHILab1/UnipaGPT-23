Il corso di STORIA DELLA FILOSOFIA MEDIEVALE EBRAICA del corso di Laurea magistrale in SCIENZE FILOSOFICHE E STORICHE del curriculum FILOSOFIA, ha i seguenti obiettivi formativi: 
Il corso si propone di fornire una conoscenza della filosofia ebraica medievale,  dalle origini fino al xv secolo, e dunque di condurre lo studente ad orientarsi con  competenza nel dibattito contemporaneo. Si insistera' sulla stretta relazione tra  pensiero ebraico, filosofia greca antica, filosofia arabo-islamica e "scolastica"  latina. Si analizzeranno i principali temi di riflessione della filosofia ebraica  medievale, quali: il rapporto fede-ragione; la riflessione razionale su Dio, uomo,  natura; la centralita' dell’ambito etico all’interno della tradizione ebraica, il libero  arbitrio, la dimensione sociale e politica, il rapporto teoria pratica all’interno  dell’ortoprassi ebraica; e se ne mostrera' esempio concreto di argomentazione  nel testo di Maimonide: la Guida dei perplessi.      Nelle lezioni frontali, infatti, si affrontera' la lettura (parziale) della Guida dei  perplessi, soffermandosi anche sul lessico specifico dell'autore. Il corso si propone inoltre di aiutare lo sviluppo della capacita' autonoma di  ricerca, approfondendo le modalita' di utilizzo della ricerca bibliografica e la  riflessione critica sulle specificita' linguistiche. Gli studenti non frequentanti  devono concordare il programma con il docente.