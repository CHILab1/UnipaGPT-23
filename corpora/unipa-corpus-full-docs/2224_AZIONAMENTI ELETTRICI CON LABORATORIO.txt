Il corso di AZIONAMENTI ELETTRICI CON LABORATORIO del corso di Laurea in INGEGNERIA ELETTRICA PER LA E-MOBILITY , ha i seguenti obiettivi formativi: 
Il corso ha carattere essenzialmente applicativo ed affronta lo studio degli  azionamenti elettrici attualmente impiegati nel campo industriale ed in quello  della trazione privilegiando in modo particolare le problematiche connesse con il  loro funzionamento. In particolare, dopo una classificazione degli azionamenti  elettrici in base al tipo di motore, di convertitore e di sistema di controllo, il corso  tratta delle caratteristiche statiche dei carichi applicati al motore, delle modalità  di accoppiamento motore-carico, delle condizioni di stabilità, della regolazione  della velocità, del funzionamento sui quattro quadranti del piano coppia-velocità,  della regolazione ad anello aperto e chiuso, del controllo di corrente e di coppia,  di velocità e di posizione. Vengono quindi diffusamente trattati gli azionamenti  con motori in corrente continua e gli azionamenti con motore in corrente  alternata. Gli obiettivi formativi consistono nel fornire agli allievi capacità  adeguate: - per scegliere ed assemblare i diversi componenti di un azionamento elettrico a  c.c., di un azionamento elettrico con motore asincrono e di un azionamento  elettrico con motore sincrono; - per collaudare e gestire gli azionamenti elettrici con motore a c.c., con motore      asincrono e con motore sincrono per automazione industriale e per trazione.