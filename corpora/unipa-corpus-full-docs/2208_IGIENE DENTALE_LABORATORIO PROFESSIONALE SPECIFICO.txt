Il corso di LABORATORIO PROFESSIONALE SPECIFICO del corso di Laurea in IGIENE DENTALE del curriculum IGIENE DENTALE, ha i seguenti obiettivi formativi: 
Favorire l’acquisizione di conoscenze, competenze e i principi della disciplina  professionale quali requisiti per affrontare l’esperienza clinica, diretta  all’acquisizione delle competenze di base e all’orientamento dello studente agli  ambiti professionali di riferimento relativi al mantenimento dello stato di salute  dei tessuti orali, alla prevenzione delle patologie infiammatorie a carico del  parodonto e alle azioni di screening delle patologie del cavo orale.  Il corso si  propone di fornire allo studente le tecniche di base per la gestione del riunito  odontoiatrico e della seduta operativa, utilizzando metodiche di relazione  personalizzate con il paziente. Il corso inoltre si propone di fornire le  metodologie per la cura del cavo orale nel paziente non autosufficiente e/o  portatore di protesi mobile. Il corso di propone, in particolare, di fornire allo  studente le tecniche di base per la gestione dello strumentario manuale e  meccanico con il paziente affetto da malattia parodontale, anche con patologie  sistemiche, e da patologia gengivale non correlata a placca.