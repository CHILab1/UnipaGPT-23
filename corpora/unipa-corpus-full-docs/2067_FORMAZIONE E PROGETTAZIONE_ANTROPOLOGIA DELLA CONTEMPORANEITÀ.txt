Il corso di ANTROPOLOGIA DELLA CONTEMPORANEITÀ del corso di Laurea magistrale in SCIENZE PEDAGOGICHE del curriculum FORMAZIONE E PROGETTAZIONE, ha i seguenti obiettivi formativi: 
Il corso e' finalizzato ad approfondire le tematiche antropologiche relative al  primo ciclo di studi attraverso la focalizzazione sul fenomeno culturale e sul  significato che questo acquisisce nella societa' contemporanea. Lo studente  imparera' quindi a tenere conto delle diverse declinazioni culturali nei campi di  applicazione di suo interesse e di valutare e affrontare con flessibilita' le sfide e  le opportunita' che derivano da una societa' sempre piu' multi-culturale. Con  riferimento agli aspetti teorici, verra' approfondito il concetto di cultura e la  dinamica culturale, i vari modi in cui la cultura e' stata rappresentata negli studi  antropologici e la sua articolazione nel contesto globale. Gli elementi culturali  sono alla base del fenomeno etnico, ovvero di un fondamentale meccanismo di  classificazione umana i cui risvolti acquisiscono sempre piu' importanza  nell’arena contemporanea e che si manifesta nella contemporaneita' soprattutto  attraverso il fenomeno della migrazione. Anche il fenomeno etnico verra'  analizzato nei diversi risvolti ed accezioni, e con riferimento ai correlati concetti  di etnicita, identita' etnica e gruppi etnici. Cultura, etnicita' e migrazioni sono  pertanto i tre nodi teorici, tra essi correlati, che lo studente dovra' padroneggiare  per impegnarsi negli aspetti applicativi collegati ai problemi del lavoro e  dell’apprendimento inter-culturale. Gli aspetti applicativi verranno affrontati,  insieme ad alcuni approfondimenti di ordine teorico ma comunque rilevanti per  le questioni applicative, soprattutto nella parte seminariale sulla base degli  interessi degli studenti. Le tematiche oggetto delle letture di approfondimento  sono: 1) stereotipi etnici e razzismo; 2) comunita' e globalizzazione; 3) inter- culturalita' nei processi formativi; 4) politiche dell’accoglienza; 5) Temi vari in  relazione alla migrazione 6) servizi locali in relazione alla migrazione.