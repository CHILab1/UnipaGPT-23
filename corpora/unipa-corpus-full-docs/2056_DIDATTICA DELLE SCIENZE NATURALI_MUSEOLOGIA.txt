Il corso di MUSEOLOGIA del corso di Laurea magistrale in SCIENZE DELLA NATURA del curriculum DIDATTICA DELLE SCIENZE NATURALI, ha i seguenti obiettivi formativi: 
Gli studenti acquisiranno conoscenze approfondite sulla museologia intesa  come scienza del museo, al fine di ottenere strumenti metodologici e tecnici utili  ad orientare ogni forma di attività nei musei, dal progetto di ordinamento allo  studio delle collezioni per finalità scientifiche, didattiche e divulgative. Nella prima parte del corso otterranno conoscenze sulla storia del collezionismo  e dell'istituzione museale in Europa e in particolare in Italia dall'antichità ad oggi. La seconda parte sarà dedicata ad approfondire alcuni aspetti della  valorizzazione e della comunicazione del museo in rapporto al territorio di  riferimento.