Il corso di ECONOMIA E POLITICA AGRARIA del corso di Laurea in AGROINGEGNERIA , ha i seguenti obiettivi formativi: 
Fornire le conoscenze fondamentali dell'economia agraria al fine di poter  effettuare un bilancio economico dell’azienda agraria, nonchè di valutare la convenienza economica dei miglioramenti fondiari e delle  scelte imprenditoriali; fornire conoscenze relative alle principali caratteristiche  del sistema agroalimentare italiano e alla sua collocazione nell’economia  nazionale ed internazionale; fornire i concetti e le conoscenze di base di politica  agricola nazionale e comunitaria, con particolare attenzione ai rapporti  agricoltura-ambiente e alle nuove tendenze dei mercati; sviluppare capacità  critica e di elaborazione dei temi trattati. Ciò consentirà di poter fornire agli  imprenditori agricoli un'attività di consulenza e di progettazione volta alla  redazione di progetti finalizzati all'erogazione di contributi per le opere di  miglioramento fondiario nelle aziende agrarie, nonchè nell'ambito dell'attuazione  dei programmi strutturali dell'Unione Europea destinati allo sviluppo del territorio  rurale.