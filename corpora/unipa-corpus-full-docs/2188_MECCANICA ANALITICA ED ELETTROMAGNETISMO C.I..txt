Il corso di MECCANICA ANALITICA ED ELETTROMAGNETISMO C.I. del corso di Laurea in INGEGNERIA CIBERNETICA , ha i seguenti obiettivi formativi: 
Lo studente al termine del corso dovrà' acquisire le conoscenze sulle principali tematiche  relative ai principi fondamentali della meccanica che governano la cinematica e l'equilibrio dinamico di un sistema materiale complesso. In particolare lo  studente sarà' in grado di comprendere le problematiche che nascono dalla necessita' di creare un linguaggio rigoroso  usando il metodo logico-deduttivo per affrontare problemi fisico-matematico inerenti alle tematiche del modulo. Lo studente  sarà' anche in grado di affrontare problemi derivanti dalla meccanica dei sistemi complessi inquadrabili nelle tecnologie  tipiche dell'ingegneria cibernetica, e rappresentarli e contestualizzarli nel linguaggio matematico opportuno. Tali obiettivi sono  in linea con con quanto previsto negli obiettivi formativi del Corso di Studi in Ing. Cibernetica, che prevede la formazione di un  ingegnere cibernetico con competenze che gli permettano di identificare, formulare e risolvere problemi che richiedono un  approccio interdisciplinare con alla base la rigorosità' del metodo scientifico-matematico Lo studente apprenderà i fenomeni in cui sono presenti forze elettriche e forze magnetiche dovute a distribuzione di cariche, correnti stazionarie, insieme alla capacità di costruire un adeguato modello fisico e di applicare a casi specifici le leggi di Coulomb, di Gauss e di Ampere. L’utilizzo dei principi di conservazione, delle leggi dell’elettrostatica e della legge di Ampere rappresenta un obiettivo fondamentale non soltanto per capire il significato di carica, di campo elettrico, di corrente elettrica e di campo magnetico, ma anche per comprendere il ruolo svolto da queste grandezze nel funzionamento del mondo reale. Verra' inoltre introdotto il concetto di potenziale elettrostatico, con l’obiettivo di fornire allo studente uno strumento concettuale essenziale per la descrizione di un sistema elettrostatico in termini di variazioni di energia. Lo studente imparerà ad affrontare situazioni fisiche in cui siano presenti cariche ferme o correnti stazionarie, a descrivere qualitativamente che cosa sta accadendo nel sistema considerato.  Lo studente comprenderà i fenomeni e le leggi connesse a campi elettrici e magnetici variabili nel tempo. Attraverso lo studio dell’induzione elettromagnetica (legge di Faraday-Lenz) e delle correnti di spostamento (legge dell’induzione di Maxwell) lo studente saprà trattare sistemi in cui sono presenti campi variabili nel tempo e nello spazio, comprendendo la natura elettromagnetica della luce e imparando a descrivere qualitativamente i fenomeni presenti in un dato sistema.  Infine, scegliendo gli strumenti opportuni per analizzare quantitativamente la dinamica del sistema sotto studio sarà in grado di risolvere le equazioni per ottenere la soluzione matematica del problema posto. Il confronto tra l’aspetto fisico del problema, discusso qualitativamente, e la descrizione matematica ottenuta permetterà allo studente di avere una comprensione completa del fenomeno considerato.