Il corso di TIROCINIO: ODONTOIATRIA PREVENTIVA E DI COMUNITA' del corso di Laurea magistrale a ciclo unico in ODONTOIATRIA E PROTESI DENTARIA , ha i seguenti obiettivi formativi: 
Lo studente deve essere in grado di: - utilizzare la metodologia OMS (2013) per la raccolta di dati epidemiologici sulla  carie e sulla malattia parodontale; - utilizzare la metodologia ICDAS (2017) per la diagnosi e la valutazione della  carie; - rilevare e registrare indici dento-parodontali epidemiologici e clinici [DMFT,  DMFS, SIC, Dean’s Index (1942), Silness e Loe Plaque Index (1964), Turesky  et al. Plaque Index (1970), CPI (2013), BPE (2016)] applicando corrette  posizioni di lavoro e rispettando le norme per il controllo delle infezioni crociate,  utilizzando correttamente il riunito, lo strumentario (specchietto, sonda OMS) e i  dispositivi di protezione individuali; - prescrivere prodotti contenenti fluoruri (dentifrici, collutori, gel, vernici), in  relazione all’eta' del paziente e secondo le raccomandazioni cliniche attuali; - calcolare concentrazioni/quantita' di fluoruri presenti in dentifrici, collutori, gel,  vernici; - programmare l’applicazione dei sigillanti di solchi e fossette secondo le  raccomandazioni/linee guida attuali; - descrivere le fasi operative dell’applicazione dei sigillanti; - fornire/eseguire elementari istruzioni/manovre di igiene orale domiciliare  (dentifricio, spazzolino, filo, collutorio); - effettuare il counselling anti-tabacco con prescrizione di terapia sostitutiva  nicotinica.