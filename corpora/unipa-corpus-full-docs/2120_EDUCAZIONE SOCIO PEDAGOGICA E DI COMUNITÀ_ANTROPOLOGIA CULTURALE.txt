Il corso di ANTROPOLOGIA CULTURALE del corso di Laurea in SCIENZE DELL'EDUCAZIONE del curriculum EDUCAZIONE SOCIO PEDAGOGICA E DI COMUNITÀ, ha i seguenti obiettivi formativi: 
Gli obiettivi formativi riguardano la conoscenza delle fondamentali  problematiche che hanno alimentato la ricerca antropologica e la  consapevolezza delle questioni attualmente dibattute che vertono su temi  “problematici” come quelli del razzismo, dell'etnocentrismo, dell’identita',  dell’immigrazione. Tali obiettivi verranno perseguiti mediante l’esposizione, la  discussione, gli interventi liberi o programmati,  le esercitazioni, gli  approfondimenti e le domande di riflessione che stimolano il pensiero critico  dello studente e lo aiutano a comprendere, in modo piu' approfondito, i concetti  appresi . Lo studente, inoltre, dovra' essere in grado di porre i  contenuti  disciplinari in relazione al contesto professionale di riferimento. Tra gli obiettivi da raggiungere: - il superamento del pregiudizio etnocentrico; - il  rispetto per la diversita' culturale; - la capacita' di registrare le trasformazioni dei principali ambiti della vita  culturale del mondo contemporaneo; - la consapevolezza della pluralita' delle forme della vita associativa umana;  - l’acquisizione di un sapere critico e auto-riflessivo per interpretare la  complessita' del presente.