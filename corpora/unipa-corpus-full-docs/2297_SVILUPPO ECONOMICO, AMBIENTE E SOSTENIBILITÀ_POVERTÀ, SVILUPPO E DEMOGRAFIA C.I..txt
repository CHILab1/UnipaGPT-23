Il corso di POVERTÀ, SVILUPPO E DEMOGRAFIA C.I. del corso di Laurea in ECONOMIA E COOPERAZIONE INTERNAZIONALE PER LO SVILUPPO SOSTENIBILE del curriculum SVILUPPO ECONOMICO, AMBIENTE E SOSTENIBILITÀ, ha i seguenti obiettivi formativi: 
Il modulo si propone di inquadrare la letteratura su approcci, misure e determinanti della poverta' e di fenomeni collegati quali  la disuguaglianza e l’esclusione sociale.  Le lezioni frontali mirano a trasmettere le conoscenze sulle diverse ipotesi di lavoro e scelte metodologiche necessarie alla  costruzione di una misura di poverta', con particolare attenzione agli elementi di criticita' sottesi ad ogni fase del percorso di  misurazione e di costruzione del dato. Le estensioni dei modelli di regressione semplice proposte in questo corso hanno  l'obiettivo di rendere possibile uno studio multivariato dei fenomeni di poverta' e disuguglianza. gestendo gli effetti spuri, di  confondimento e di moderazione.  Al termine del corso gli studenti avranno acquisito:  a) la capacita' di calcolare ed interpretare i principali strumenti quantitativi per la misurazione e l’analisi della poverta' in  contesti economicamente sviluppati e in via di sviluppo;  b) la conoscenza operativa delle principali banche dati/indagini utilizzabili per gli studi di poverta’ e disuguaglianza a livello  nazionale ed internazionale;  c) alcune tecniche statistiche (modelli e indici) utili per gli studi comparativi e per l’analisi longitudinale della poverta'. Il corso offre allo studente l’opportunita' di riflettere sulle tendenze demografiche attualmente in atto con particolare  riferimento alle ripercussioni sulla distribuzione della popolazione. Lo studio della popolazione in termini di struttura e  dinamica sara' teso ad un impiego critico degli strumenti e dei metodi della Demografia. Si utilizzeranno i principali rapporti  statistici diffusi dall'Istat, dalle Nazioni Unite, dell'OECD e dall’Eurostat per acquisire informazioni e consapevolezza dei temi  piu' rilevanti nell’ambito degli studi di popolazione e delle ricadute degli aspetti demografici in ambito sanitario, economico e  sociale.