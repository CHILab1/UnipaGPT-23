Anno Accademico 2023/2024
Laurea in BIODIVERSITÀ E INNOVAZIONE TECNOLOGICA
Per maggiori informazioni vai su http://www.unipa.it/struttura.html?id=2562
---------
Classe di Laurea in Scienze e tecnologie per l'ambiente e la natura (L-32)
Durata 3 anni
Sede TRAPANI
Accesso libero
Dipartimento di Scienze della Terra e del Mare
Codice corso 2295
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01647	BIOLOGIA VEGETALE C.I.	TOMASELLO	9	1° semestre		Il modulo richiede l'obbligo di frequenza e tende a fornire le conoscenze di base della biologia vegetale  in ambito teorico ed  applicativo. In dettaglio, saranno approfonditi vari aspetti legati alla struttura della cellula vegetale, all' organografia ed alla  fisiologia vegetale. Inoltre, le conoscenze di base acquisite troveranno applicazione nelle nuove possibilità innovative dell'uso  degli organismi vegetali per il contrasto alla perdita di biodiversità e ai cambiamenti globali.  Verranno forniti esempi quali- quantitativi sulle possibilità di impiego innovativo degli organismi vegetali per il restauro strutturale e funzionale degli  ecosistemi terrestri e marini.  Alle lezioni teoriche saranno affiancate esercitazioni condotte sia in campo che in laboratorio  anche attraverso apparati tecnologici e la descrizione di casi di studio Il modulo di biologia vegetale ha l’obiettivo di fornire agli studenti gli elementi base per conoscere e comprendere la diversità  e l'evoluzione degli organismi vegetali, dalle forme di vita più semplici fino a quelle più complesse, nonché la loro  distribuzione e le cause che l’hanno determinata (biogeografia). Verranno evidenziate le caratteristiche, strutturali e  funzionali, a partire dalle forme algali procariote e fino alle piante terrestri più specializzate, seguendo un filo evolutivo  dall’acqua alla terra emersa riconoscendo le tappe fondamentali dell’evoluzione biologica in ambito vegetale, permettendo  nello stesso tempo di riconoscere e distinguere le diverse categorie tassonomiche. In questo corso, abbracceremo  l'innovazione tecnologica come strumento chiave per approfondire la diversità del mondo vegetale. Verranno esplorate le più  recenti tecnologie e strumenti, dall’analisi del DNA per lo studio della diversità genetica delle piante, all'uso di droni, satelliti e  sensori remoti per la raccolta di dati ad alta risoluzione su habitat, distribuzione e identificazione delle specie. Inoltre sarà  preso in considerazione l’uso di tecnologie innovative per mappare e monitorare la biodiversità vegetale su vasta scala,  identificare hotspot di biodiversità e individuare minacce come la deforestazione o l’invasione di specie non-native.
	BIODIVERSITÀ VEGETALE	MANCUSO	3		BIO/02
	BIOLOGIA VEGETALE	TOMASELLO	6		BIO/03
20692	COMPETENZE LINGUISTICHE IN INGLESE EQUIPARABILI AL LIVELLO B1		6	1° semestre	
23053	FISICA PER IL MONITORAGGIO AMBIENTALE	INNOCENTI	6	1° semestre	FIS/07	Gli obiettivi principali dell'insegnamento sono quelli di dare gli strumenti agli  studenti per studiare e comprendere: i principi di base di metodologie sperimentali avanzate e approcci modellistici  usati nel campo della fisica dell'ambiente.  la complessità e multi-disciplinarietà delle applicazioni della fisica allo studio  dell'ambiente e dei processi che lo governano. i processi fisici generali legati alle onde meccaniche ed elettromagnetiche  rilevanti per l’ambiente e per la bio-diversità;  le Tecniche fisiche per il monitoraggio dell’ambiente basate sulle moderne  strumentazioni di laboratorio;  la Radioattività, particelle ionizzanti ed effetti biologici della radiazione  elettromagnetica
23056	MATEMATICA PER LA RICERCA SPERIMENTALE CON EL. DI STATISTICA	DENARO	9	1° semestre	MAT/01	In generale, lo scopo del corso è fornire agli studenti gli strumenti necessari, da  un lato, ad analizzare un problema dal punto di vista matematico, dall'altro a  comprendere i concetti trasversali della disciplina e saper cogliere analogia di  struttura in ambiti diversi. I principali obiettivi del percorso formativo sono:  - guidare gli studenti al valore e alla lettura dei dati, all’integrazione, all’analisi e  alla loro rappresentazione fino ai big data  - organizzare l’astrazione e la raccolta dei dati per permetterne l’analisi e la  proiezione di azioni future; - rappresentazione della realtà dai dati analogici ai dati digitali; - organizzare research data Platform,  base costituita dai dati provenienti da  varie sorgenti, partendo da quelli su tutto il territorio nazionale, analisi e loro  connessione. Il corso ha anche carattere introduttivo allo studio di modelli matematici statistici  e deterministici. Ci si propone, dunque, di fornire gli elementi di base per capire  se e in che misura lo strumento modellistico può essere di aiuto nello studio di      un particolare problema ecologico/ambientale. Gli obiettivi formativi vengono raggiunti tramite la risoluzione di semplici  problemi proposti durante lo svolgimento del corso e durante le esercitazioni.  La verifica del raggiungimento degli obiettivi formativi avviene mediante prove di  verifica svolte alla conclusione del corso.
01588	BIOLOGIA ANIMALE C.I.	PARISI	12	2° semestre		ll corso si propone di fornire agli studenti una conoscenza generale della biodiversita' per quanto riguarda il regno animale attraverso un approccio evoluzionistico.Si prefigge di far conoscere le teorie, i fondamenti scientifici della sistematica della filogenesi e dell'evoluzione animale, i livelli di organizzazione e dei piani formativi dei principali phyla. Inoltre mette in luce le interazioni organismo/popolazione ambiente. Tali conoscenze potranno essere utili tanto nel prosieguo degli studi naturalistici e biologici quanto nell’eventuale applicazione professionale. L'obiettivo finale del corso è quello di fornire agli studenti delle buone conoscenze e i metodi pertinenti e necessari per  studiare la Biodiversità e le sue componenti.. Gli studenti potranno acquisire le competenze per l'uso delle chiavi sistematiche  e per l'identificazione dei principali gruppi sistematici di invertebrati e vertebrati e comprendere la loro evoluzione adattativa  nell'ambiente di pertinenza. Le conoscenze daranno la possibilità agli studenti di integrarsi in progetti di validazioni  di  biomarkers per il monitoraggio ambientale, di uso di biosensori  innovativi, o ancora di drivers biotecnologici con un  importante contributo per la trasferibilità in vari ambiti produttivi.
	BIOLOGIA ANIMALE	PARISI	6		BIO/05
	BIODIVERSITÀ ANIMALE	DARA	6		BIO/05
05392	OCEANOGRAFIA		6	2° semestre	GEO/12	La finalità del corso è quella di fornire agli studenti le conoscenze teoriche  fondamentali dell’oceanografia, e di sviluppare le conoscenze tecniche di base  per l'analisi dei dati oceanografici. In particolare, i principali obbiettivi del corso  sono volti a: •Fornire una panoramica completa dei principali processi oceanografici e delle  loro interazioni all'interno del complesso sistema climatico. •Introdurre gli studenti all'utilizzo di strumenti numerici dedicati all'analisi e  all’interpretazione dei dati oceanografici. •Valorizzare le capacità di ricerca, sintesi e comunicazione.
17207	CHIMICA DELL'AMBIENTE	BARBERA	6	2° semestre	CHIM/01	Lo studente acquisisce conoscenze sulla natura delle reazioni chimiche che  avvengono in diverse condizioni ambientali e sugli impatti delle sostanze  inquinanti sull'ecosistema in relazione alla loro reattività e persistenza. Inoltre,  impara a integrare conoscenze e competenze provenienti da diverse discipline  scientifiche, come biologia, ecologia e geologia, al fine di comprendere l'impatto  degli agenti chimici sull'ambiente e sulla salute umana. Inoltre, sviluppa la  capacità di collaborare in gruppo per progettare e condurre esperimenti di bio- monitoraggio sistemico, utilizzando dati ambientali e chimici. Infine, acquisisce  conoscenze di base sulle tecnologie e le strumentazioni utilizzate per il  rilevamento, la misurazione e l'analisi dei contaminanti ambientali, nonché  competenze per analizzare e interpretare i dati ottenuti dai test di bio- monitoraggio, identificando le tendenze e le correlazioni tra i fattori ambientali e  gli effetti sulla salute
23054	GEOGRAFIA FISICA E LABORATORIO GIS	ROTIGLIANO	6	2° semestre	GEO/04	Lo studente dovra' maturare la conoscenza dei fenomeni e dei fattori  responsabili delle condizioni climatiche, dell'assetto geologico e dell'attivita' dei  processi di modellamento del rilievo terrestre. In particolare, lo studente dovra'  maturare un'idea chiara dei meccanismi che governano la dinamica  dell'atmosfera, dell'idrosfera e della litosfera. Inoltre, i meccanismi attraverso i quali agisce una larga varieta' di processi morfodinamici sulla superficie  terrestre saranno considerati come un elemento di conoscenza obbligatorio. Nell'ambito delle attivita' di laboratorio, lo studente dovra' acquisire l'abilita' di  gestire le principali operazione cartografiche e di riconoscere sulle mappe paesaggi, strutture geologiche e sistemi  morfodinamici.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
01933	CHIMICA ORGANICA		6	1° semestre	CHIM/06
02679	ECOLOGIA - C.I.	SARA'	12	Annuale		MODULO 1 - Ecologia generale Il Corso si propone di fornire agli studenti una preparazione culturale e basi sperimentali ed analitiche per affrontare studi  sull'ecologia di base e del funzionamento degli ecosistemi. In particolare si intende mettere in luce la rete di rapporti che  legano gli organismi e l’ambiente con riferimento anche alle interazioni che scaturiscono dalle attività antropiche. MODULO 2 - Applicazioni di ecologia I contenuti del Modulo II del corso di Ecologia Applicata con esercitazioni per gli studenti triennali di Scienze Biologiche,  offriranno le nozioni di base per affrontare la valutazione e la gestione ambientale di problemi ecologici complessi che hanno  implicazioni rilevanti per la società umana e per le attività antropiche.
	APPLICAZIONI DI ECOLOGIA	GJONI	6		BIO/07
	ECOLOGIA GENERALE	SARA'	6		BIO/07
23052	VARIABILITÀ GENETICA DELLA BIODIVERSITÀ E BIOLOGIA MOLECOLARE C.I.	CARADONNA	9	1° semestre		• Incrementare le abilità comunicative mediante acquisizione della terminologia scientifica del  settore di Biologia Molecolare ed i riferimenti alle key enable technologies .• Fornire le conoscenze inerenti la struttura e la funzione degli acidi nucleici ed i meccanismi  molecolari che regolano il flusso dell’informazione biologica negli organismi viventi. • Far acquisire la capacità di argomentare criticamente e mettere in relazione i meccanismi  coinvolti nella perpetuazione del materiale genetico, i meccanismi responsabili di trascrizione,  processamento e traduzione dell’informazione genetica, nonché i meccanismi alla base della  regolazione dell’espressione genica. •Fornire una solida conoscenza di base dei principi di Genetica che rappresentano la base culturale della Variabilità  Genetica, che, a sua volta, è la conditio sine qua non possa istaurarsi, conservarsi e disseminarsi la Biodiversità. •Raggiungere una buona conoscenza delle metodologie genetiche che possono essere utilizzate per studiare, analizzare e  correggere fenomeni legati alla Biodiversità e alla sua difesa. •Ottenere una solida preparazione per leggere e comprendere i progressi scientifici e tecnologici riguardo la Biodiversità ed i  meccanismi genetici che la sottendono fra cui, irrinunciabilmente, l’ereditarietà, e la variabilità genetica.
	BIOLOGIA MOLECOLARE		3		BIO/11
	VARIABILITÀ GENETICA	CARADONNA	6		BIO/18
03670	GEOLOGIA MARINA	LO PRESTI	6	2° semestre	GEO/02	Saranno approfondite le tematiche inerenti alle caratteristiche dei fondali marini  (mari e oceani) dal punto di vista morfologico, geologico e globale. Si  studieranno i meccanismi di formazione dei margini continentali sia attivi che  passivi, legati ai modelli della tettonica globale. Si affronteranno le tematiche  relative ai rapporti tra subsidenza, eustatismo ed apporto sedimentario. Saranno  illustrati i caratteri chimici e fisici delle acque marine, gli schemi di circolazione  superficiale e verticale delle acque, nonche' i meccanismi che regolano onde,  maree e correnti. Si inquadreranno infine i principali ambienti costieri, marini e la  sedimentazione. Verrà affrontato lo studio sulle variazioni del livello del mare e  sui metodi attuali di calcolo dei movimenti verticali delle coste ed i metodi di  analisi.  Saranno illustrati in dettaglio i principali metodi di indagine nelle aree marine. Inoltre vengono fornite le conoscenze di base sulla zona costiera e affrontate le  problematiche relative ai rischi marini, alla vulnerabilita' costiera (naturale o  indotta) e alla sua difesa, come punto di partenza per una sua corretta gestione.
23036	DIRITTO AMBIENTALE ED ECONOMIA APPLICATA C.I.	GULLO	12	Annuale		Conoscenza e capacita' di comprensione Conoscenza e capacita  di comprensione della disciplina urbanistica e delle sue  articolazioni; della nozione di pianificazione urbanistica; del riparto delle competenze tra Stato ed enti territoriali in materia di  regolamentazione del territorio; degli strumenti di controllo dell’attivita  edificatoria ed, in particolare, del permesso di costruire  e della DIA; delle sanzioni amministrative; della nozione di ambiente e dei suoi diversi risvolti operativi; dei principi del diritto  internazionale dell’ambiente; dei principi del diritto dell’Unione europea in materia di tutela ambientale; dei principi della  Costituzione italiana materia di tutela dell’ambiente; del riparto delle competenze tra Stato e Regioni in materia di tutela  dell’ambiente; del Testo unico ambientale; delle valutazioni ambientali (AIA; VAS; VIA); della responsabilita  per danno  ambientale; della disciplina per la bonifica dei siti contaminati; del rapporto tra l. n. 241 e la tutela ambientale; della disciplina  delle aree naturali protette.
	DIRITTO DELL'AMBIENTE	GULLO	6		IUS/10
	ECONOMIA APPLICATA AGLI ECOSISTEMI	FAZIO	6		SECS-P/06
23051	CICLI BIOGEOCHIMICI C.I.	CATANIA	9	2° semestre	
	GEOMICROBIOLOGIA	CATANIA	3		BIO/19
	GEOCHIMICA		6		GEO/08
23076	BIODIVERSITÀ E FUNZIONI E ADATTAMENTI DELLE STRUTTURE	GERACI	6	2° semestre	BIO/06

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
13121	TIROCINI FORMATIVI E DI ORIENTAMENTO		6	1° semestre	
23034	ATTIVITÀ SEMINARIALE ED ESCURSIONI		3	1° semestre	
23038	GESTIONE DEI TEMI HEALTH C.I.	FIRENZE	9	1° semestre		1. Conoscenza: L'insegnamento si propone di fornire agli studenti strumenti teorici e metodologici mirati allo sviluppo delle  conoscenze in ambito di valutazione del rischio ambientale e di salute, valutazione dei rischi occupazionali e sicurezza sul  lavoro.   Nello specifico ci si attende che lo studente acquisisca conoscenze di base sulle valutazione integrata del profilo di rischio del  lavoratore e le strategie preventive più adeguate nei confronti dei principali fattori di rischio modificabili. E ancora, la gestione  dei rifiuti (normativa, classificazione, sistema autorizzatorio, sistema sanzionatorio); la tutela delle acque (normativa, soggetti  preposti ai controlli, sistema sanzionatorio); l’inquinamento del suolo e bonifiche siti inquinati (normativa, procedure  amministrative, ripristino ambientale, sistema sanzionatorio); l’inquinamento atmosferico (normativa nazionale, disciplina  dell’inquinamento atmosferico di origine industriale, sanzioni amministrative e penali dopo i correttivi); VIA, VAS, IPPC e AUA  2. Conoscenza e capacita' di comprensione: Capacita' di comprensione dei principi e delle metodologie della valutazione del  rischio per la popolazione generale e lavorativa collegata all’esposizione ad agenti tossici e cancerogeni, la prevenzione delle  modificazioni dell’habitat indotte da attività o insediamenti antropici, i fattori di rischio per la salute negli ambienti di lavoro  (agenti fisici, chimici, biologici, biomeccanici e relazionali). Contemporaneamente lo studente dovrà conoscere i principi di  base di epidemiologia ed i principi di base di prevenzione primaria, secondaria e terziaria, metodologie e modelli di intervento  per la promozione della salute.   3. Capacita' di applicare conoscenza e comprensione: Lo studente dovrà acquisire la capacità di effettuare autonomamente  valutazioni in materia di Sicurezza e Ambiente, della gestione dei sistemi di sicurezza e di tutela ambientale, dovrà sapere  raccogliere ed elaborare i dati relativi al monitoraggio ambientale (scarichi, rifiuti, emissioni, risorse energetiche, etc.). Dovrà conoscere i requisiti di legge in materia di salute e Sicurezza sui luoghi di lavoro, D.Lgs 81/08, occuparsi della  valutazione dei rischi e dei piani di miglioramento, aggiornamento delle procedure di sicurezza, dovrà sapere verificare la  disponibilità ed il corretto uso dei dispositivi di protezione individuale (DPI). Dovrà inoltre acquisire la capacità di effettuare  autonomamente una valutazione dei rischi per la popolazione generale e lavorativa collegata all’esposizione ad agenti tossici  e cancerogeni identificando le corrette contromisure atte a ridurli.   4. Autonomia di giudizio: Sulla base di conoscenze, comprensione ed applicazione di quanto appreso lo studente dovrà  essere in grado di sviluppare autonomia di giudizio: - Dimostrando capacità di rispondere del proprio operato durante la  pratica professionale in conformità al profilo professionale; - Utilizzando abilità di pensiero critico per erogare prestazioni  tecnico-preventive efficaci; - Dimostrando la capacità di tenere in considerazione anche gli altri operatori nell’esercizio delle  proprie azioni; - Applicando i principi etici nel proprio comportamento professionale. In questo corso ci concentreremo sulla valutazione del rischio ambientale (ERA) dei diversi tipi di impatto antropico secondo i  maggiori documenti guida pertinenti (come EFSA, FAO, OMS) seguendo le 6 fasi caratteristiche del processo ERA (1.  Formulazione del problema inclusa l'identificazione del pericolo, 2. Pericolo caratterizzazione dell'esposizione, 3.  caratterizzazione dell'esposizione, 4. caratterizzazione del rischio, 5. strategie di gestione del rischio, 6. valutazione generale  del rischio e conclusioni) e le aree di interesse specifiche che evidenziano problemi selezionati (ad es. persistenza e  invasività). Prenderemo in considerazione alcuni casi di studio come l’impatto degli organismi geneticamente modificati e dei  pesticidi e delle specie aliene, includendo alcuni esempi come il flusso genico da pianta a pianta, trasferimento genico da  pianta a microrganismi, interazioni con organismi bersaglio, interazioni con gli organismi NON bersaglio, impatti della  specifiche tecniche di coltivazione, gestione, raccolta etc specialmente sulla biodiversità. L'approccio formativo seguirà i “principi partecipativi”, sarà il più possibile inclusivo. All'inizio le prime lezioni introdurranno e  discuteranno l'ERA, seguite da attività di gruppo in sessioni di discussione che prenderanno casi selezionati per l'ERA. I  risultati delle discussioni saranno riportati in e discussi tutti assieme in plenaria.
	NEW GREEN DEAL	MANACHINI	3		AGR/11
	SAFETY AND ENVIRONMENT	FIRENZE	6		MED/44
23047	CAMBIAMENTI CLIMATICI E BIODIVERSITÀ C.I.	SARA'	9	1° semestre		MODULO 3 - RISPOSTE ECOLOGICHE. Acquisizione di competenze teoriche relative agli effetti del cambiamento climatico  sulle risposte ecologiche trasversali, lungo la gerarchia ecologica, da organismo ad ecosistema. caratteristiche abiotiche e  biotiche degli ecosistemi, alle interazioni tra gli organismi e tra essi e l’ambiente fisico e al funzionamento ecosistemico.  Acquisizione di nozioni di base riguardo ai principi ecologici che regolano la risposta degli ecosistemi all’azione umana in  modo da proporre analisi, protocolli di monitoraggio e soluzioni per alleviare la pressione antropica e adottare soluzioni di  mitigazione ed orientare le soluzioni di adattamento al cambiamento. Acquisizione di un linguaggio scientifico specialistico  Lo studente acquisisce conoscenze sull'impatto dei cambiamenti climatici sulle differenti specie, sia in ambiente marino sia  terrestre, e comprende le dinamiche e le interazioni bidirezionali tra il clima e la biodiversità.  In coerenza con moderne tecnologie abilitanti, il corso si prefigge di validare biomarkers molecolari e cellulari per la  programmazione di interventi biotecnologici  L’apprendimento è focalizzato sulla comprensione dei meccanismi adattativi (a scala genica, molecolare, cellulare e  sistemica) sotto la spinta di fattori come la microevoluzione e la plasticità fenotipica in relazione alle pressioni indotte dal  cambiamento climatico per chiarire le dinamiche evolutive di popolazioni e specie nei loro contesti naturali. Alla fine del percorso lo studente sarà in grado di valutare il cross-link tra le componenti della biodiversità e gli effetti  cambiamenti climatici
	EFFETTI SUGLI ORGANISMI	PARISI	3		BIO/05
	IDROLOGIA E CAMBIAMENTI CLIMATICI	CIRAOLO	3		ICAR/02
	EFFETTI ECOLOGICI	SARA'	3		BIO/07
05917	PROVA FINALE		3	2° semestre	
23042	REMOTE SENSING PER IL MONITORAGGIO DELL’AMBIENTE	CIRAOLO	6	2° semestre	ICAR/02	Scopo del corso e' quello di fornire agli studenti le conoscenze teoriche e le  metodologie operative che li rendano in grado di processare immagini digitali  multispettrali e iperspettrali telerilevate e di applicare le metodologie  avanzate  di monitoraggio ambientale, con particolare riguardo alla matrice acqua.  L'integrazione e la sinergia dei dati telerilevati e di pieno campo costituisce un  obiettivo specifico della materia.
23046	PRODUZIONI ACQUATICHE	MESSINA	6	2° semestre	AGR/20	Partendo dall’estrema importanza che le produzioni acquatiche ricoprono  nell’equilibrio degli ecosistemi, nei sistemi produttivi, nel settore alimentare,  nella salute umana e nell’economia mediterranea, l’insegnamento  approfondisce tematiche di crescente rilevanza a livello Internazionale e  Regionale: sarà messa in evidenza la stretta correlazione esistente tra uso  sostenibile delle risorse acquatiche e qualità dei prodotti, valore nutrizionale per  il consumatore e importanza per l’economia locale. Saranno presentate le risorse acquatiche della pesca, dell’acquacoltura marina  e in acque interne, dell’acquacoltura integrata multitrofica e le strategie attuative  finalizzate al loro uso sostenibile  Verranno presi in considerazione gli effetti di fattori abiotici e biotici sulle  risposte degli organismi, il loro adattamento e gli effetti sulla qualità secondo un  approccio di filiera  Si passeranno in rassegna le nuove frontiere del food: dalle microalghe ai      prodotti trasformati di quarta gamma, passando per le alghe.  Si esamineranno strategie di valorizzazione attraverso: -nuove tecniche di trasformazione, sia per migliorare la sostenibilità ambientale  che per diversificare la produzione;  -valorizzazione delle risorse non-food e degli scarti di lavorazione dei prodotti  ittici per la produzione di molecole bioattive marine (omega-3, chitina, chitosano,  astaxantina, polifenoli), alimenti funzionali e nutraceutici, in grado di supportare  percorsi virtuosi di economia circolare. Lo studente, infine, acquisirà anche la capacità di applicare schemi specie  specifici di valutazione della qualità dei prodotti.
23048	ELEMENTI DI INTELLIGENZA ARTIFIC.PER IL MONITORAG. DELLA BIODIVERSITÀ		6	2° semestre	ING-INF/05	Il corso intende fornire un'ampia introduzione alle tecniche di Intelligenza  Artificiale applicata al monitoraggio della biodiversità. Il corso prevede lezioni  teoriche ed esercitazioni al computer al fine di imparare una base di algoritmi  per diversi casi di applicazione. Il corso prevede un approccio pratico “hands- on” che comprende tutte le tematiche dall’acquisizione dei dati, la gestione del  processo di training e lo sviluppo di un software di inferenza. Durante il corso gli  studenti impareranno a decidere l’approccio da seguire per la soluzione di un  progetto di machine learning. Gli studenti saranno in grado di valutare il tipo di  metodo di apprendimento automatico da seguire (supervisionato, non-     supervisionato, ecc. ), valutandone i risultati, imparando a lavorare per obiettivi.  Le lezioni pratiche verranno effettuate in Python utilizzando librerie open-source.  Gli argomenti del progetto spazieranno su tematiche prevalentemente legate  alla visione artificiale
	Attiv. form. a scelta dello studente (consigliate)		12		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
23035	CONSERVAZIONE DELLA BIODIVERSITÀ	QUATTROCCHI	6	1° semestre	BIO/07	Gli obiettivi del Corso di Conservazione della biodiversità sono di fornire agli  studenti una preparazione culturale e le basi sperimentali ed analitiche  dell'ecologia della conservazione e gestione della biodiversità Fornire una solida comprensione dei principi fondamentali della biodiversità ed i  processi ecologici che la sostengono, il valore intrinseco della diversità biologica  e i suoi molteplici benefici per l'umanità. Fornire una conoscenza delle principali minacce che influiscono sulla  biodiversità, e gli strumenti in grado di riconoscere tali pressioni, ed una  conoscenza approfondita delle strategie di conservazione usate per la  protezione della diversità biologica.
23040	PROCESSI GEOLOGICI		6	1° semestre	GEO/02	Lo studente dovrà acquisire conoscenze di base sulle caratteristiche dell’interno  della Terra, sulla tettonica delle placche e margini di zolla. Dovrà conoscere le  fasi del ciclo sedimentario, i principi base della stratigrafia e le caratteristiche di  una sequenza deposizionale. Lo studente dovrà acquisire conoscenze sulle  caratteristiche e sui processi di formazione della piattaforma e scarpata  continentale, e sui fattori che controllano lo sviluppo di mound carbonatici,  pockmarks, vulcani sottomarini, canyon, conturiti, torbiditi. Lo studente dovrà  inoltre maturare conoscenze sul sistema litorale e sui processi costieri. Nell'ambito delle attività di laboratorio, lo studente dovrà acquisire abilità nella  lettura di una carta geologica, nell’interpretazione di dati batimetrici per la  descrizione della morfologia del fondo marino, e nell’interpretazione di dati di  sismica a riflessione per la caratterizzazione del sottofondo marino e la  costruzione del modello geologico.
07751	ZOOLOGIA APPLICATA		6	2° semestre	BIO/05	Al termine del corso lo studente avrà acquisito: - La conoscenza e la comprensione dei problemi legati alla valutazione e  conservazione della fauna marina, con particolare enfasi ai problemi legai alla  genetica di conservazione, alla tassonomia molecolare, alla filogenesi e alla  filogeografia degli animali marini; - La capacità di applicare tecniche basilari di bioinformatica con lo scopo di  valutare i livelli di diversità genetica di specie marine e ricostruire relazioni  filogenetiche/filogeografiche e di species delimitation. Obiettivo primario del corso sarà dunque quello di illustrare come le metodiche  molecolari hanno consentito di gettare nuova luce nei principali campi della  zoologia marina: la filogenesi, la conservazione, la sistematica. L’obiettivo sarà  raggiunto attraverso la presentazione di nozioni avanzate sull’argomento e casi  specifici di studio portati avanti dal gruppo di ricerca del docente. Lo studente saprà scegliere i bioindicatori e i biomarkers  per l’analisi, la  valutazione e la gestione degli habitat acquatici e avrà le competenze utili alla   gestione della fauna alloctona e autoctona.  Definizione delle biotecnologie marine, settori a cui si rivolgono, stadi di sviluppo  dei prodotti, dalla scoperta degli organismi alla commercializzazione.
23033	BIODIVERSITÀ PER L'ALIMENTAZIONE	RIZZO	6	2° semestre	MED/09
23037	SENSORISTICA E APPLICAZIONI SOFWARE ALLA GESTIONE DELLA BIODIVERSITÀ		6	2° semestre	BIO/07

