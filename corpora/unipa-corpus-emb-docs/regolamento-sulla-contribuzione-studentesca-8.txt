MODALITÀ DI PAGAMENTO DI TASSE E CONTRIBUTI
Il pagamento delle tasse e del contributo onnicomprensivo deve essere effettuato esclusivamente mediante sistema PAgoPA (Pagamenti della Pubblica Amministrazione), secondo quanto previsto dall’Agenzia per l’Italia Digitale.
Al sistema PAgoPA si accede tramite quanto predisposto in modalità informatica dall’Università degli Studi di Palermo, salvo eventuali diversi sistemi di pagamento che l'Ateneo si riserva di comunicare.
Lo studente, collegandosi con le proprie credenziali di accesso al portale https://www.unipa.it, compila online la pratica di interesse e procede direttamente al pagamento di quanto dovuto su sistema PAgoPA; oppure stampa il bollettino e paga presso una qualsivoglia ricevitoria abilitata PAgoPA.
Il bollettino di pagamento potrà essere pagato nelle modalità indicate al link: https://immaweb.unipa.it/immaweb/public/pagamenti.seam.
Nel caso di prima immatricolazione si procede con credenziali SPID (Sistema Pubblico di Identità Digitale); le istruzioni per ottenere le credenziali SPID sono indicate al link https://www.spid.gov.it/richiedi-spid.
Per l’iscrizione ad anni successivi al primo la quietanza di pagamento non dovrà, in alcun caso, essere consegnata alla Segreteria studenti; lo studente deve però conservarla fino al conseguimento del titolo di studio. Essa costituisce la prova dell’avvenuto pagamento in caso di contestazioni.
Per perfezionare l’immatricolazione lo studente deve, entro i termini previsti, versare la prima rata; si ribadisce che, ai fini dell’identificazione, lo studente che perfeziona la pratica con SPID non ha la necessità di recarsi presso la segreteria studenti per farsi riconoscere e consegnare documentazione.

Per maggiori informazioni vai su https://www.unipa.it/servizi/segreterie/.content/documenti/regolamenti_calendari/2023/5105144-def_regolamento-contribuzione--studentesca-2023---24-2.pdf