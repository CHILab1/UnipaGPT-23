Anno Accademico 2023/2024
Laurea magistrale in INGEGNERIA ENERGETICA E NUCLEARE
Curriculum: SUSTAINABLE ENERGIES
Per maggiori informazioni vai su http://www.unipa.it/struttura.html?id=719
---------
Classe di Laurea magistrale in Ingegneria energetica e nucleare (LM-30)
Durata 2 anni
Sede PALERMO
Accesso libero
Dipartimento di Ingegneria
Codice corso 2033
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
18021	ANALISI DI SISTEMI ENERGETICI E TERMOECONOMIA	PIACENTINO	6	1° semestre	ING-IND/10	Il corso si propone di fornire una rigorosa conoscenza e comprensione dei  principi dell'energetica avanzata, dell'integrazione di processo e della  termoeconomia, cosi' da consentire allo studente di condurre analisi ed  ottimizzazioni di sistemi energetici semplici e complessi. Inoltre, il corso e' volto  a far acquisire agli studenti alcune capacita' di base nell'uso di software  specialistico per la simulazione e l'ottimizzazione di sistemi energetici; le  esercitazioni numeriche sono pertanto concepite per assicurare che gli studenti  siano in grado di applicare i principi acquisiti ad applicazioni e casi studio reali.
19659	DISPERSIONE DEGLI INQUINANTI	GIARDINA	6	1° semestre	ING-IND/19	Il corso deve consentire di migliorare le competenze dello studente  nell’individuare gli impatti causati da differenti tipologie di impianti energetici  (convenzionali e nucleari) e nel contempo di essere abile nel fornire le  informazioni utili al decisore per la valutazione delle conseguenze ambientali ed  proporre soluzioni.
23148	TERMOTECNICA E REGOLAZIONI TERMOFLUIDODINAMICHE	CATRINI	6	1° semestre	ING-IND/10	Obiettivo del corso è quello di approfondire lo studio della Termotecnica  applicata ai processi energetici e delle metodologie di calcolo di progetto e per  la caratterizzazione del funzionamento di apparecchi di scambio termico, di  caldaie e alla loro regolazione. Scopo del corso, oltre allo studio della teoria, è  l'acquisizione di una certa familiarità con le varie tecniche di calcolo. A ciò  tendono le esercitazioni, alle quali si raccomanda di aggiungere lo svolgimento  di esercizi anche con l'aiuto dei testi consigliati.
23198	IMPIANTI TECNICI E TECNICA DEL FREDDO C.I.	PANNO	15	Annuale		Il corso si prefigge di fornire le conoscenze che sono alla base della moderna progettazione, energeticamente orientata ed economicamente sostenibile, degli impianti di riscaldamento, raffrescamento e ventilazione degli edifici. Obiettivo del corso e' approfondire alcune tematiche inerenti le tecniche di produzione del freddo artificiale, con particolare  riferimento ai criteri che stanno alla base della progettazione e dell’esercizio dei sistemi. Lo studente, al termine del corso, avra' acquisito conoscenze e metodologie adeguate per la progettazione degli impianti  frigoriferi. Sara' in grado di valutare criticamente i risultati dei calcoli eseguiti, al fine di individuare la scelta ottimale  dell’impianto frigorifero, in funzione della specifica applicazione.  Lo studente sara' in grado di svolgere attivita' di consulenza al fine di indirizzare le scelte impiantistiche nel settore del freddo,  in modo corretto da un punto di vista energetico ed ambientale.
	TECNICA DEL FREDDO	PANNO	6		ING-IND/10
	IMPIANTI TECNICI	PANNO	9		ING-IND/10
23224	BUILDING PHYSICS E ACUSTICA ED ILLUMINOTECNICA C.I.	CELLURA	12	Annuale		Il corso mira a fornire agli studenti conoscenze di architettura bioclimatica e di criteri per una progettazione energeticamente  orientata degli edifici con un particolare focus sugli edifici a energia netta zero. 1. Conoscenza e capacità di comprensione. Lo studente sarà in grado di conoscere e comprendere le principali variabili che  intervengono nella progettazione acustica e visiva degli ambienti. Lo studente saprà stimare le più opportune tecniche di  correzione acustica ed illuminotecnica e scegliere qualitativamente le tecnologia più idonea ai diversi siti. Fra le possibili  soluzioni tecniche potrà effettuare una analisi di fattibilità economica. 2. Capacità di applicare conoscenza e comprensione. Lo studente dovrà produrre delle relazioni tecniche relative ai diversi  argomenti nelle quali è richiesta sia l’applicazione delle conoscenze tecniche acquisite sia la capacità di scegliere fra diverse  soluzioni sulla base di una ottimizzazione economica. 3.Autonomia di giudizio. Il corso fornisce allo studente le conoscenze tecniche di base ma anche gli elementi culturali per  comprendere le implicazioni politiche sociali ed ambientali delle scelte nel settore principalmente acustico ma anche del  settore dell'illuminazione. Lo studente dovrà reperire autonomamente le informazioni relative per dettagliare soluzioni e  tecnologie proposte ed effettuare l’analisi economica in maniera coerente. Inoltre, spesso dovrà formulare ipotesi per  procedere allo svolgimento delle stesse rivelando, quindi, il grado di maturità conseguito nell’analizzare le problematiche  proposte. 4.Abilità comunicative. Questa abilità è stimolata nella fase di stesura delle relazioni tecniche di progettazione, verifica e di  stesura del piano di fattibilità tecnico economica delle attività antropiche legate alla ingegneria del suono e della luce 5.Capacità di apprendimento. Le conoscenze tecniche e culturali fornite dal corso consentono allo studente che volesse  proseguire gli studi o cominciare il suo cammino in azienda di farlo agevolmente.
	BUILDING PHYSICS	CELLURA	6		ING-IND/11
	ACUSTICA E ILLUMINOTECNICA	FRANZITTA	6		ING-IND/11
18044	LCA OF ENERGY SYSTEMS (in inglese)	LONGO	9	2° semestre	ING-IND/11	Il corso si propone di fornire le conoscenze necessarie per l'applicazione della  metodologia Life Cycle Assessment ai sistemi energetici, per il calcolo della loro  "carbon footprint" e " environmental footprint", e per la definizione di soluzioni di  eco-design.
19115	FONDAMENTI DI ECONOMIA CIRCOLARE	LONGO	6	2° semestre	ING-IND/11	Il corso si prefigge di fornire le conoscenze necessarie per l’individuazione di  strategie di economia circolare, con particolare riferimento all'applicazione dei  modelli di business dell'economia circolare, alla valutazione degli indicatori per  misurare la circolarità e all'utilizzo di strumenti quali la metodologia Life Cycle  Assessment, i sistemi di etichettatura ambientale, i criteri di Green Public  Procurement, i meccanismi di simbiosi industriale.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
23203	PROGETTAZIONE DI IMPIANTI ENERGETICI	MORALE	6	1° semestre	ING-IND/10	Il Corso di Progettazione di impianti energetici è rivolto allo studio della  progettazione degli impianti energetici, essenzialmente di tipo industriale, sia  convenzionali che innovativi. Il Corso fornisce agli Allievi nozioni e abilità per poter autonomamente  intraprendere lo studio, la progettazione e la verifica di impianti energetici, sia  industriali che civili. Il Corso si propone di completare la figura professionale che si verrà a costituire  con la Laurea Magistrale in Ingegneria Energetica e Nucleare, fornendo nozioni  specialistiche, di raccordo e completamento interdisciplinare, promuovendo  anche la gestione di gruppi di lavoro per la progettazione nel campo energetico,  sia attraverso le Esercitazioni applicative che con un ampio lavoro di Laboratorio  di gruppo che culmina in un elaborato progettuale.
05917	PROVA FINALE		15	2° semestre	
23146	DATA-DRIVEN ENERGY LAB (in inglese)	LO BRANO	6	2° semestre	ING-IND/11	Il corso si propone di fornire le nozioni di base per l’acquisizione, lo storage e  l’elaborazione di grandi moli di dati tipici degli impianti a supporto dell’analisi di  sistemi per la produzione, conversione, distribuzione ed accumulo di energia.  Inoltre verranno illustrate le basi teoriche relative al funzionamento delle reti di  computer e dispositivi, dei database, della gestione ed elaborazione dei dati con  python, dell’utilizzo dei dati per la definizione di modelli previsionali tramite  algoritmi neurali. Al termine del corso lo studente sara' in grado di connettere e  configurare dispositivi per l’acquisizione dei dati e utilizzare gli stessi per  calibrare modelli analitici e black-box.
	Stage, Tirocini, Altro		9		
	Gruppo di attiv. form. opzionali		12		
	Attiv. form. a scelta dello studente		12		


Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
18043	NEUTRONICA	CHIOVARO	6	1° semestre	ING-IND/19	Il corso mira a fornire una panoramica delle principali problematiche  ingegneristiche connesse, in generale alla teoria del trasporto neutronico, ed in  particolare al funzionamento ed allo sviluppo di reattori a fissione nucleare. Inizialmente si introdurranno i concetti di base di fisica nucleare necessari per la  comprensione delle tematiche di interesse del corso. L’attenzione sara, dunque,  focalizzata alla teoria della diffusione neutronica, della moderazione e del  rallentamento continuo di Fermi. Verranno forniti elementi della teoria della  diffusione multi gruppo e cenni di teoria del trasporto. Al contempo l’attenzione  sara' focalizzata al concetto' di criticita' e al problema del progetto di un reattore  critico alla luce dei vari metodi teorici introdotti. In fine, sara' introdotta la teoria  cinetica del reattore puntiforme.
23141	NUCLEAR FUSION REACTORS (in inglese)	DI MAIO	6	1° semestre	ING-IND/19	Il corso mira a fornire una panoramica delle principali problematiche  ingegneristiche connesse al funzionamento ed allo sviluppo di reattori a fusione  nucleare, analizzandone i principali componenti e le pertinenti funzioni e  condizioni di sollecitazione. L’attenzione sara' focalizzata sulle principali reazioni di fusione nucleare  ipotizzate per lo sviluppo di reattori su scala industriale e sulle relative  caratteristiche energetiche. Si introdurra' il concetto di plasma quale quarto stato  di aggregazione della materia e se ne definiranno le principali grandezze  fisicomatematiche che ne consentono la caratterizzazione del comportamento,  quali la funzione di distribuzione delle specie particellari, la temperatura assoluta  nonche' il tasso ed il parametro di reazione. Si esamineranno i principali  processi collisionali tra particelle cariche di un plasma, introducendo il concetto  di lunghezza di Debye e si appuntera' l’attenzione sull’emissione di radiazioni di  bremsstrahlung e di ciclotrone. Si procedera' allo sviluppo dei modelli cinetici e  dei modelli fluidi di un plasma, appuntando l’attenzione su un modello  semplificato a parametri concentrati di un plasma omogeneo ed uniforme, che  verra' applicato al caso di un plasma D-T, consentendo di studiarne la dinamica  particellare ed energetica. Infine, si introdurranno i concetti di break-even ed  ignizione e se ne deriveranno i pertinenti criteri di Lawson. Successivamente, l’attenzione sara' focalizzata sul confinamento del plasma e  sulle relative metodologie, con particolare riferimento al confinamento  magnetico, nel qual caso si studiera' il moto di una particella carica in un campo  elettromagnetico in presenza di campi esterni, evidenziandone i moti di deriva e  gli invarianti del moto. Si analizzeranno le caratteristiche e la stabilita' dei  sistemi di confinamento magnetico aperti e chiusi, con particolare attenzione  agli specchi magnetici ed alle macchine TOKAMAK. Successivamente si  studieranno i principali componenti di un reattore TOKAMAK, quali i magneti, il  blanket ed i componenti ad alto flusso, e si studieranno le interazioni plasma- parete e la dinamica del trizio in un reattore di tal tipo.
23142	MISURE NUCLEARI E DOSIMETRIA	TOMARCHIO	6	1° semestre	ING-IND/20	Obiettivo dell'insegnamento e' lo studio dei metodi e tecniche per la misura delle  radiazioni ionizzanti allo scopo di valutare il rischio correlato al loro impiego e  individuare i dispositivi di protezione atti a ridurre il rischio radiologico a valori  accettabili. (vedere anche gli Obiettivi formativi riportati nel Regolamento  Didattico del Corso di Studio).
23145	ECODESIGN DI SISTEMI E PROCESSI	CELLURA	6	1° semestre	ING-IND/10	Il corso si prefigge di fornire le conoscenze necessarie per l’individuazione di  soluzioni per il miglioramento delle prestazioni energetico-ambientali (eco- design) di prodotti, servizi ed organizzazioni, per l'applicazione della  metodologia Life Cycle Assessment a prodotti e servizi, per l’ottenimento di  etichettature ambientali di prodotto, per l’analisi energetica di sistemi e processi  industriali.
23150	ENERGY SYSTEMS MODELLING LAB (in inglese)	LO BRANO	6	1° semestre	ING-IND/11	Il corso di propone di fornire le nozioni di base ed la metodologia per l’analisi e  la successiva modellazione in regime dinamico di sistemi e componenti che  producono o assorbono o trasferiscono energia. Inoltre verranno esaminate le basi teoriche relative al funzionamento dei più  comuni sistemi energetici (caldaie, impianti solari, geotermici, di accumulo  energetico, pompe di calore, etc.) . Al termine del corso lo studente sarà in  grado di analizzare e modellare le diverse tecnologie, dimensionare un impianto  ed effettuare una analisi di pre-fattibilità energetica della soluzione proposta  attraverso la generazione di serie storiche, diagrammi, e bilanci delle grandezze  più significative .
23151	CENTRALI E RETI TERMOFRIGORIFERE	PIACENTINO	6	1° semestre	ING-IND/10	Il corso si propone di fornire agli studenti una buona conoscenza e  comprensione delle caratteristiche di funzionamento, delle logiche di controllo e  verifica di efficiente funzionamento, nonchè delle soluzioni tecnologiche di  maggior interesse per le macchine a ciclo inverso a compressione di vapore,  con particolare riferimento alle unità idroniche funzionanti in modalità frigorifero  o pompa di calore. Inoltre, il corso esamina le soluzioni utilizzabili per  l'integrazione di tali unità di generazione in reti idroniche asserviti a un singolo  edificio o integrate in reti di distretto per la distribuzione di fluidi termovettori  caldi e freddi. Lo studente potrà così acquisire un'ampia visione delle  problematiche che attengono alla progettazione e alla gestione di tali tipologie di  sistemi, per i quali si prefigura nell'odierno scenario di transizione energetica  una crescente diffusione, anche nell'emergente logica delle comunità  energetiche.

