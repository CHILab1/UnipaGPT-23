Anno Accademico 2023/2024
Laurea in INGEGNERIA EDILE, INNOVAZIONE E RECUPERO DEL COSTRUITO
Curriculum: TECNICHE DI PROGETTAZIONE PER L'EDILIZIA
Per maggiori informazioni vai su http://www.unipa.it/struttura.html?id=1880
---------
Classe di Laurea in Scienze e tecniche dell'edilizia (L-23)
Durata 3 anni
Sede PALERMO
Accesso libero
Dipartimento di Ingegneria
Codice corso 2226
---------
Insegnamenti primo anno \ in comune con gli altri curricula\profili
Codice materia	Nome materia	Docente	CFU	Periodo	SSD	Obiettivi Formativi
04677	LINGUA INGLESE		3	1° semestre		Grammar for Level B1 Lexical range for Level B1 Phrasal verbs for level B1
07873	DISEGNO E CAD	INZERILLO	9	1° semestre	ICAR/17	Conoscenza degli aspetti teorici sottesi alle operazioni di traduzione su supporto  cartaceo di una configurazione spaziale e di interpretazione di una  configurazione spaziale a partire da disegni. Comprensione del legame tra forme della rappresentazione e forme del  pensiero progettuale. Conoscenza della genesi geometrica delle superfici, delle sezioni piane di  superfici, dell'intersezione tra retta e superficie, dell'intersezione tra superfici.
17717	STORIA DELL'ARCHITETTURA CONTEMPORANEA	SCADUTO	6	1° semestre	ICAR/18	Obiettivo di questo insegnamento e' la conoscenza della cultura architettonica  dell’Eta' Contemporanea e l'avvio nella discenza di un processo formativo finalizzato a far maturare, con alla base  l’acquisizione di corretti strumenti metodologici, una coscienza storico-critica della Contemporaneita. Il corso e' destinato, infatti,  a fornire allo studente gli strumenti interpretativi per la comprensione e la lettura critica del progetto e della  costruzione del patrimonio architettonico nell’arco temporale che dalla rivoluzione industriale giunge agli eventi e alle  trasformazioni accelerate e radicali dell’oggi; il Corso fa si     che ciascun allievo, alla sua conclusione, avra' acquisito una conoscenza piu'  profonda di vicende, protagonisti, progetti, realizzazioni, linguaggi. Lo studente dovra' conoscere gli aspetti teorico- scientifici ed operativi dell'architettura ed essere in grado di utilizzare tali conoscenze per formulare e risolvere, anche in modo  innovativo, problemi che richiedono un approccio interdisciplinare. In definitiva, il corso intende offrire agli studenti un quadro di  insieme che restituisca gli aspetti legati sia alla storia materiale del cantiere e della costruzione sia allo sviluppo di teorie e idee  connesse alla “cultura del progetto”e un approccio sul significato e sul ruolo  dell’architettura nella societa' contemporanea. L’insegnamento, in definitiva,  fornisce allo studente solide basi di storia dell’architettura contemporanea che,  insieme alle altre discipline e in un’ottica di multidisciplinarieta, avranno un ruolo  significativo nella sua formazione.
19109	ANALISI MATEMATICA C.I.	TORNATORE	12	Annuale		Il modulo si propone l'acquisizione dei fondamenti del calcolo differenziale ed integrale per funzioni di una variabile e di  sviluppare nello studente la capacità di applicare le conoscenze acquisite per lo studio della seconda parte del corso e in  ambito scientifico. Il modulo si propone l'acquisizione dei fondamenti del calcolo differenziale e integrale di piu' variabili reali e lo sviluppo della  capacita' di applicarli in ambito scientifico.
	ANALISI MATEMATICA 1	TORNATORE	6		MAT/05
	ANALISI MATEMATICA 2	TORNATORE	6		MAT/05
03295	FISICA I	BUSCARINO	9	2° semestre	FIS/01	Acquisire i principi fondamentali della meccanica, delle oscillazioni e dei fluidi.  Risolvere semplici esercizi di meccanica.
03675	GEOMETRIA		6	2° semestre	MAT/03	Conoscere gli elementi di base dell'algebra lineare e le relative applicazioni alla geometria. Conoscere le dimostrazioni dei principali teoremi. Saper definire uno spazio vettoriale attraverso una base. Stabilire la dipendenza lineare di un sistema di vettori attraverso la determinazione del rango. Saper definire una trasformazione lineare attraverso il calcolo matriciale. Saper stabilire la struttura di un sistema lineare e metterla in relazione con la struttura geometrica dell’insieme delle soluzioni. Saper determinare gli autovalori e i relativi autospazi di un endomorfismo. Saper determinare un ente geometrico soggetto a condizioni. Saper studiare la mutua posizione di due sottospazi affini. Saper impostare correttamente un ragionamento ipotetico-deduttivo.
16742	CHIMICA E TECNOLOGIA DEI MATERIALI	FIORE	9	2° semestre	ING-IND/22	Lo studente alla fine del corso sarà in grado di affrontare e risolvere problemi  applicativi relativi ai vari argomenti trattati, avrà acquisito la capacità di  correlazione fra i vari argomenti e imparerà ad analizzare in modo critico i  risultati ottenuti imparando a riconoscerne la validità.  Inoltre, sarà in grado di comprendere come alcune conoscenze di chimica e di  tecnologia dei materiali siano alla base di quasi tutte le tecnologie e come  poterle utilizzare nello svolgimento della propria professione.  Esempi importanti riguardano il laureato in ingegneria edile che potrebbe essere  coinvolto, nell'arco della propria attività professionale, nella preparazione e nello  studio di materiali utilizzati nel campo delle costruzioni edilizie. Lo studente sarà  in grado di correlare le proprietà dei principali materiali utilizzati attualmente nel  settore edile alla loro struttura ed applicare tali conoscenze nella progettazione,  realizzazione, innovazione e recupero di opere di ingegneria edile oltreché nella  progettazione, gestione e manutenzione di sistemi edilizi di ordinaria  complessità.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
06636	STATICA	SPADA	6	1° semestre	ICAR/08	Obiettivo del corso e' fornire i fondamenti della meccanica delle strutture. Nella  formulazione dei presupposti teorici si mettono a fuoco le relazioni fondamentali:  equilibrio, congruenza, principio dei lavori virtuali. Gli approfondimenti  riguardano la cinematica e l’equilibrio di strutture costituite da elementi  monodimensionali.  Lo studente deve dimostrare di aver appreso i concetti fondamentali introdotti e  di aver conseguito un adeguato livello di conoscenza degli argomenti specifici.  Lo studente deve inoltre dimostrare di saper utilizzare autonomamente gli  strumenti forniti cimentandosi nella risoluzione di problemi semplici ma  paradigmatici di casi strutturali.
07870	FISICA II	VALENTI	6	1° semestre	FIS/03	Obiettivi formativi della prima parte del corso sono lo studio dei fenomeni in cui  sono presenti forze elettriche e forze magnetiche dovute a correnti stazionarie,  la costruzione di un adeguato modello fisico e la capacita' di applicare le leggi di  Coulomb, di Gauss e di Ampere a casi specifici. L’utilizzo dei principî di  conservazione, delle leggi dell’elettrostatica e della legge di Ampere  rappresenta un obiettivo fondamentale non soltanto per capire il significato di  carica, di campo elettrico, di corrente elettrica e di campo magnetico, ma anche  per comprendere il ruolo svolto da queste grandezze nel funzionamento del  mondo reale. Verra' inoltre introdotto il concetto di potenziale elettrostatico, con  l’obiettivo di fornire allo studente uno strumento concettuale essenziale per la  descrizione di un sistema elettrostatico in termini di variazioni di energia. Lo  studente imparera' ad affrontare situazioni fisiche in cui siano presenti cariche  ferme o correnti stazionarie, a descrivere qualitativamente che cosa sta  accadendo nel sistema considerato, a scegliere il modo corretto per analizzare  quantitativamente la dinamica del sistema attraverso l’applicazione di leggi e  principi e a risolvere, infine, le equazioni per trovare la soluzione matematica del  problema posto. A questo seguira' un confronto tra l’aspetto fisico del problema  e la sua descrizione matematica. Obiettivi formativi del secondo modulo sono lo studio e la comprensione dei  fenomeni e delle leggi connesse a campi elettrici e magnetici variabili nel tempo.  Attraverso lo studio dell’induzione elettromagnetica (legge di Faraday-Lenz) e  delle correnti di spostamento (legge dell’induzione di Maxwell) lo studente  sapra' trattare sistemi in cui sono presenti campi variabili nel tempo e nello  spazio, comprendendo la natura elettromagnetica della luce e delle onde radio e  imparando a descrivere qualitativamente i fenomeni elettromagnetici. Infine,  scegliendo gli strumenti opportuni per analizzare quantitativamente la dinamica  del sistema sara' in grado di risolvere le equazioni per ottenere la soluzione  matematica di un dato problema. Il confronto tra l’aspetto fisico del problema,  discusso qualitativamente, e la sua descrizione matematica permettera' allo  studente di avere una comprensione completa dei fenomeni analizzati.
15021	PROGETTAZIONE ARCHITETTONICA 1	MARGAGLIOTTA	9	1° semestre	ICAR/14	Il Corso intende fornire gli strumenti essenziali alla progettazione architettonica,  esplicitando la molteplicita' delle problematiche teoriche e pratiche connesse  alla Composizione. Gli obiettivi riguardano: l’acquisizione delle conoscenze  basilari sugli aspetti teorici e formativi della disciplina; la conoscenza ed  applicazione di regole e strumenti di definizione e controllo del progetto, in  riferimento anche al panorama dell’architettura contemporanee ed ai linguaggi  in atto; la sperimentazione, attraverso il progetto di un organismo architettonico  semplice, inteso come sintesi delle istanze formali, funzionali e tecnico- costruttive finalizzate alla definizione fisica e culturale dello spazio insediativo.
20404	RILIEVO TOPOGRAFICO	LO BRUTTO	9	1° semestre	ICAR/06	Il corso di Rilievo Topografico ha come obiettivo quello di fornire all’allievo le  conoscenze che gli consentano di formulare un progetto di rilievo (acquisizione  e restituzione dati), di eseguirlo e di produrre degli elaborati utili per analisi  geometrica degli edifici, per studi sul degrado o sulle caratteristiche costruttive,      per il monitoraggio di edifici.   Il corso si propone di trasmettere un’adeguata formazione, sia culturale che  professionale, per rilevare e rappresentare le costruzioni realizzando degli  elaborati che possano rappresentare un valido supporto per approfondire e  affinare l’osservazione critica dei manufatti.   Obiettivo didattico prioritario è l’insegnamento del “progetto di rilievo”, inteso non  soltanto come compendio di operazioni metriche, ma ancor piu' come sistema  complesso di scelte critiche relazionate agli scopi dell’indagine conoscitiva.  Inoltre, il corso ha la funzione di rendere gli studenti consapevoli delle  potenzialita' e dei limiti delle moderne metodologie per l’acquisizione dei dati  geometrici attraverso la conoscenza delle tecniche piu' moderne attualmente  disponibili.  Il corso di Rilievo topografico ha come obbiettivo principale quello di consentire  agli studenti l’utilizzo e l’applicazione su casi studio reali delle nozioni teoriche e  delle tecniche acquisite durante le lezioni frontali. Il percorso formativo,  sviluppato parallelamente alle lezioni frontali, si completa con una acquisizione  di tutte le nozioni di base sulle strumentazioni di tipo topografico, al fine di  impadronirsi delle moderne impostazioni metodologiche, scelte anche in  relazione agli obiettivi e alle caratteristiche dei diversi oggetti di studio.
01463	ARCHITETTURA TECNICA	COLAJANNI	9	2° semestre	ICAR/10	L’obiettivo formativo e' quello di acquisire padronanza degli strumenti relativi alla  fattibilita' costruttiva ed economica dell’opera edilizia identificando problemi e  ricercando appropriate soluzioni tecnologiche. Tutto cio' con attenzione critica ai  mutamenti culturali ed ai bisogni espressi dalla societa' contemporanea.Nello  specifico sara' perseguita  l’acquisizione della conoscenza del sistema  tecnologico, costituito da classi di unita' tecnologiche, classe di elementi tecnici,  finalizzata alla progettazione di semplici organismi edilizi.
06313	SCIENZA DELLE COSTRUZIONI	GIAMBANCO	9	2° semestre	ICAR/08	Obiettivo del corso e' fornire conoscenze anche avanzate sulla meccanica dei  solidi tridimensionali e affrontare l’analisi di strutture monodimensionali costituite  da materiale elastico lineare. Vengono trattati i seguenti argomenti principali:  Legame costitutivo Elastico lineare; Criteri fondamentali di resistenza e di  sicurezza; Modellazione fisico-matematica dei solidi e delle strutture (tipologie  fondamentali); Elementi di meccanica dei solidi 3-D; Stato di tensione (generale  e della trave di DSV); Congruenza e compatibilita' degli spostamenti e delle  deformazioni di sistemi elastici elementari (metodi principali); Introduzione ai  principali metodi di analisi delle strutture iper- e iso-statiche e applicazioni;  Elementi di stabilita' dell’equilibrio elastico.
17612	FISICA TECNICA PER L'EDILIZIA	PERI	9	2° semestre	ING-IND/11	Il corso intende fornire allo studente una solida conoscenza teorica delle leggi  fondamentali della Termodinamica classica e della Trasmissione del calore, con  la capacità di interpretare correttamente le equazioni matematiche che le  descrivono. In un’ottica di formazione alla progettazione, il corso si prefigge  altresì il compito di fornire conoscenze su aspetti applicativi della  Termodinamica e della Trasmissione del calore con particolare riferimento ad  applicazioni all’involucro edilizio e agli impianti tecnici tipicamente utilizzati negli  edifici, particolarmente quelli di condizionamento dell’aria. Il corso vuole inoltre  fornire allo studente i concetti e principi che presiedono rispettivamente al  benessere termo-igrometrico negli ambienti confinati e alla “progettazione  integrata” (energetica ed ambientale indoor) degli edifici.
20405	IDRAULICA E IMPIANTI IDRAULICI	TERMINI	6	2° semestre	ICAR/01	Lo studente sara' in grado di approfondire tematiche connesse ai fluidi ed il loro  movimento. Statica dei fluidi: calcolo della spinta su una superficie piana e su  una superficie curva. Cinematica dei fluidi: velocita' di deformazione. Equazioni  fondamentali della dinamica dei fluidi. Teorema di Bernoulli e dinamica dei fluidi  reali. Correnti in pressione. Leggi di resistenza. Problemi di verifica e progetto:  corte condotte. Lunghe condotte. Correnti in depressione. Scambio di energia  tra la corrente ed una macchina (pompa, turbina). Fenomeni di moto vario nelle  correnti in pressione. Caratteristiche di moto uniforme per correnti a pelo libero.  Cenni di foronomia.

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
07189	TECNICA DELLE COSTRUZIONI	CAVALERI	9	1° semestre	ICAR/09	Ci si propone di formare l’allievo sull’analisi elastica dei sistemi di travi piani e  sul progetto di elementi strutturali in c.a. di sistemi intelaiati ordinari.
07553	TIROCINIO		3	1° semestre	
07686	URBANISTICA	VINCI	9	1° semestre	ICAR/21	Obiettivo del corso è fornire allo studente un insieme di strumenti teorici e  tecnici per consentirgli di analizzare la città sul piano morfologico e funzionale e  sviluppare progetti di scala urbana in un’ottica di sviluppo sostenibile. Lo studente svilupperà queste competenze attraverso un’organizzazione  didattica articolata in due momenti formativi: – Lezioni frontali, nel corso delle quali verranno richiamati i fondamenti della  pianificazione urbanistica e fornite indicazioni disciplinari, tecniche e normative  per comprendere il ruolo dei diversi dispositivi di pianificazione e gestione  urbana e territoriale; – Project work, all’interno del quale gli studenti saranno chiamati ad applicare un  insieme di tecniche per l’analisi e l’interpretazione del fenomeno urbano e per  applicare tecniche di pianificazione alle varie scale.
20406	MECCANICA DEI TERRENI E FONDAZIONI	ZICCARELLI	9	1° semestre	ICAR/07	Obiettivo del corso e' quello di fornire agli studenti le conoscenze basilari per la  caratterizzazione meccanica del sottosuolo, la determinazione dello stato  tensionale totale, efficace e delle pressioni interstiziali in condizioni di falda in  quiete o in presenza di moti di filtrazione in regime stazionario o transitorio.  Stato tensionale iniziale. Determinazione delle caratteristiche di resistenza a  taglio e di deformabilita' dei terreni attraverso le principali prove di laboratorio.  Resistenza di picco, a volume costante, residua. Determinazione delle tensioni  indotte nel sottosuolo da carichi esterni o da scavi, determinazione di  spostamenti finali e loro andamento nel tempo. Stabilita' di fondazioni  superficiali, di muri di sostegno, di pendii naturali semplici.
05917	PROVA FINALE		3	2° semestre	
23169	PROGETTAZIONE STRUTTURALE ASSISTITA DA BIM	COLAJANNI	9	2° semestre	ICAR/09	Il corso fornisce elementi di base per la individuazione di soluzioni progettuali in  campo strutturale, sia in ambito di concezione strutturale che di individuazione si  soluzioni costruttive di dettaglio, compatibili con la progettazione architettonica,   e le tecniche di progettazione e gestione integrata, attraverso modellazioni  in  ambiente BIM. E’ rivolta specifica attenzione alle strutture in cemento armato, in ragione della  loro larga diffusione; per tali strutture il corso fornisce gli strumenti per la  concreta applicazione di soluzioni progettuali strutturali fino alla completa  definizione del progetto esecutivo di telai in calcestruzzo armato di strutture  intelaiate. Tutte le attività svolte saranno finalizzati a fornire strumenti applicativi  per la progettazione integrata, specialmente in ambito architettonico e strutturale.
	Stage, Tirocini, Altro		3		
	Gruppo di attiv. form. opzionali		6		
	Attiv. form. a scelta dello studente		12		


Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
12655	FONDAMENTI DI IMPIANTI ELETTRICI	MINEO	6	1° semestre	ING-IND/33	Il corso si propone di introdurre i principi fondamentali degli impianti elettrici. A  tale scopo si introducono i concetti generali dell’analisi circuitale, per fornire le  basi metodologiche e gli strumenti teorici indispensabili per comprendere le  applicazioni dell’elettrotecnica nel settore e poterne gestire il funzionamento. In      particolare gli obiettivi formativi sono i seguenti: -sviluppare la capacità di comprensione dei semplici circuiti elettrici in corrente  continua e in corrente alternata sinusoidale; -fare conoscere gli elementi costitutivi e le funzioni del sistema elettrico di  potenza, monofase e trifase; -fare acquisire i principi di funzionamento e le proprietà principali di trasformatori; -acquisire la capacità di dimensionare semplici condutture elettriche in cavo in  bassa tensione, effettuare la scelta delle protezioni e il relativo coordinamento; -sensibilizzare nei confronti dei problemi della sicurezza elettrica e sviluppare la  conoscenza dei criteri normativi di protezione delle persone e degli impianti dai  pericoli dell’elettricità; -conoscere la terminologia specifica appropriata, per rappresentare in maniera  chiara e semplice i concetti e le tematiche con cui si confronta.
20409	PROJECT MANAGEMENT		6	1° semestre	ING-IND/17	In un contesto in cui la logica della gestione per progetti rappresenta una  modalita' operativa rilevante, e' necessario che le risorse addette alla gestione  siano dotate di competenze che permettano loro di pensare e gestire il progetto,  anche facendo riferimento agli standard internazionali. Inoltre si ha sempre piu'  bisogno di un approccio alla gestione dei progetti basato sull’applicazione di  metodologie strutturate. Obiettivo del corso e' fornire agli allievi una preparazione di base riguardo la  gestione di un progetto, fornendo tra l'altro allo studente conoscenze riguardo lo  standard PMBOK. Altro obiettivo e' quello di fornire agli studenti una  preparazione di base riguardo gli strumenti per la pianificazione, l’utilizzo delle  risorse e il controllo di un progetto.
20410	ELEMENTI DI PROGETTAZ. STRADALE PER INSEDIAMENTI E AREE RESIDENZIALI	CELAURO	6	1° semestre	ICAR/04	Obiettivo formativo principale è la conoscenza adeguata degli aspetti  metodologici-operativi relativi agli argomenti oggetto del corso e la capacita' di  utilizzare tale conoscenza per interpretare e descrivere i problemi  dell’ingegneria nel campo della progettazione e costruzione delle strade urbane  e delle aree a parcheggio
20411	LEGISLAZIONE URBANISTICA E LAVORI PUBBLICI	VENTIMIGLIA	6	2° semestre	IUS/10	Il corso mira a dotare lo studente delle conoscenze necessarie per acquisire   una visione unitaria del diritto urbanistico e dei lavori pubblici e della capacita' di  identificare la disciplina di riferimento, con  un sufficiente grado di autonomia al  fine di inquadrare la corretta soluzione dei profili applicativi nel contesto della  pianificazione e progettazione urbanistica e nel campo della realizzazione dei  lavori pubblici

