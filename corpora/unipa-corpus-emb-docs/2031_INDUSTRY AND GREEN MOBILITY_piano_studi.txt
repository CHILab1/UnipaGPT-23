Anno Accademico 2023/2024
Laurea magistrale in INGEGNERIA ELETTRICA
Curriculum: INDUSTRY AND GREEN MOBILITY
Per maggiori informazioni vai su http://www.unipa.it/struttura.html?id=716
---------
Classe di Laurea magistrale in Ingegneria elettrica (LM-28)
Durata 2 anni
Sede PALERMO
Accesso libero
Dipartimento di Ingegneria
Doppio titolo con Politechnika Wroclawska - Wroclaw University of Technology –, Wroclaw (POLAND)
Codice corso 2031
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
02190	CONTROLLI AUTOMATICI	PEDONE	9	1° semestre	ING-INF/04	Gli obiettivi del corso sono quelli dello studio dei sistemi reali mediante un  approccio basato su di un modello matematico del sistema stesso. Tale modello  viene utilizzato sia per valutare il comportamento dinamico e a regime mediante  simulazione su PC in ambiente software dedicato, usualmente l’ambiente  Matlab-Simulink, sia per definire e valutare importanti aspetti del  comportamento del sistema reale stesso a partire dalla definizione e dallo studio  di certe proprieta' del modello, fra le quali rivestono fondamentale interesse la stabilita, la controllabilita, l’osservabilita, il comportamento a regime permanente  e quello transitorio. Il modello matematico viene anche utilizzato per la  progettazione di un controllore da associare al sistema reale in modo che  l’intero sistema sia in grado di conseguire prefissate prestazioni.
16941	SISTEMI ELETTRICI PER L'ENERGIA	IPPOLITO	9	1° semestre	ING-IND/33	Gli obiettivi formativi del corso riguardano l’acquisizione di conoscenze e  competenze per comprendere e affrontare le principali problematiche di progetto  e di esercizio dei sistemi elettrici di potenza.  A tal fine le attivita' del corso sono orientate ad approfondire i principali aspetti  fisici, tecnici ed economici relativi al funzionamento di sistemi elettrici, le logiche  e i criteri di progetto di linee elettriche di distribuzione e trasmissione  dell’energia elettrica e gli strumenti per l’analisi dei principali aspetti di esercizio  dei sistemi di potenza. Nel Corso sono trattati anche i principali temi riguardanti  il mercato dell’energia elettrica. Al termine del corso, lo studente sara' in grado di individuare i modelli piu' idonei  per lo studio dei diversi problemi correlati al funzionamento dei sistemi elettrici,  sapra' pervenire alla formulazione analitica dei problemi suddetti e sara' in grado  di applicare le tecniche risolutive specialistiche piu' consolidate. Sapra' inoltre  esaminare in autonomia le relazioni causa-effetto per la maggior parte degli stati  di funzionamento possibili per il sistema elettrico, sia in condizioni ordinarie sia  in particolari condizioni critiche o di emergenza.
07186	TECNICA DELLA SICUREZZA ELETTRICA	FAVUZZA	9	2° semestre	ING-IND/33	Obiettivo del corso e' quello di far acquisire allo studente le conoscenze e le  competenze necessarie ad affrontare e risolvere le problematiche connesse con  i pericoli dell'elettricita' nella utilizzazione dell’energia elettrica e dei fenomeni ad  essa correlati e di fornire gli elementi utili per conseguire, nel rispetto dei vincoli  normativi, un livello di sicurezza accettabile nella progettazione, esecuzione e  gestione degli impianti elettrici e nella conduzione di lavori elettrici.  Ulteriore obiettivo è quello di far acquisire la consapevolezza circa la necessita'      di operare uno studio continuo ed autonomo durante tutto l’arco della futura  attività professionale, a causa della costante evoluzione normativa e legislativa  e del progresso tecnico e tecnologico, al fine di individuare le soluzioni piu'  idonee a garantire il corretto funzionamento degli impianti elettrici in condizioni  di sicurezza.
18233	MODELLISTICA E COMPATIBILITA' ELETTROMAGNETICA	ALA	9	2° semestre	ING-IND/31	Conoscenza e capacita' di applicazione di metodi analitici e numerici per  l’analisi di sistemi elettromagnetici. Acquisizione delle competenze necessarie  per la valutazione degli aspetti basilari della compatibilita' elettromagnetica di  apparati e sistemi in ambito industriale.
22265	ELECTRICAL DRIVES (in inglese)	MICELI	6	2° semestre	ING-IND/32	Il corso ha carattere essenzialmente applicativo ed affronta lo studio degli  azionamenti elettrici e dei relativi convertitori di potenza attualmente impiegati sia nell’industria sia nella trazione, privilegiando  in modo particolare le problematiche connesse con il loro funzionamento. In particolare, dopo una parte iniziale  riguardante la modellistica delle macchine elettriche rotanti, i vettori spaziali e una classificazione degli azionamenti elettrici  in base al tipo di motore, di convertitore e di sistema di controllo, il modulo tratta delle caratteristiche statiche dei carichi  applicati al motore, delle modalita' di accoppiamento motore-carico, delle equazioni del moto, delle condizioni di  stabilita, della regolazione della velocita, del funzionamento sui quattro quadranti del piano coppia-velocita, della regolazione  ad anello aperto e chiuso, del controllo di corrente e di coppia, di velocita' e di posizione. Vengono quindi trattati i  convertitori per azionamenti con motori in corrente alternata e gli azionamenti con motori in corrente alternata, sia asincroni che sincroni. Gli obiettivi formativi consistono nel fornire agli allievi capacita' adeguate per: - scegliere ed assemblare i diversi componenti  di un azionamento elettrico in  c.a; - collaudare e gestire gli azionamenti elettrici con motore in c.a.. - affrontare e risolvere in maniera originale, attraverso modellizzazioni  matematiche e simulazioni al calcolatore, problematiche riguardanti lo studio e lo sviluppo dei principali azionamenti  elettrici e dei convertitori elettronici di potenza in essi utilizzati, con particolare riferimento agli inverter a tensione impressa; - simulare al calcolatore strategie di controllo per azionamenti elettrici a velocita'  variabile.
22276	ADVANCED POWER ELECTRONICS (in inglese)	SCHETTINO	6	2° semestre	ING-IND/32	L’obiettivo principale del corso è quello di fornire all’allievo conoscenze generali  sui sistemi di conversione di ultima generazione e gli strumenti necessari per la  progettazione affinché sia in grado di affrontare e risolvere le principali  problematiche connesse all’impiego dei convertitori elettronici di potenza. Il  raggiungimento di tale obiettivo richiede di sviluppare nell’allievo le capacità di:   -  conoscere il contesto applicativo e i vincoli di progetto dei convertitori;   -  conoscere i principi di progettazione funzionale e di specificazione tecnica  dei convertitori elettronici;   -  conoscere le diverse opzioni tecnologiche in funzione delle prestazioni e del  servizio richiesto;   -  conoscere il comportamento dinamico dei convertitori elettronici di potenza e  stimare le condizioni limite per il loro       sfruttamento nel contesto applicativo.
	Gruppo di attiv. form. opzionali		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
19024	AUTOMATIC MEASUREMENT SYSTEMS LABORATORY (in inglese)	COSENTINO	6	1° semestre	ING-INF/07	Il corso ha lo scopo di fare conoscere gli aspetti fondamentali riguardanti i  sistemi automatici di misura e il loro impiego per il monitoraggio, la verifica, il  controllo e la gestione di processi, macchine e sistemi elettrici. A tal fine, il corso mira a fornire allo studente le seguenti conoscenze e  competenze: - conoscenza delle principali caratteristiche e tipologie di sistemi automatici di  misura, nonche' dei criteri essenziali per la loro realizzazione e gestione, con  particolare riguardo a quelli basati su PC e schede di acquisizione dati; - conoscenza dei principi base della conversione analogico-digitale e  dell’acquisizione ed elaborazione dei segnali; - capacita' di leggere ed interpretare i datasheet dei componenti fondamentali di  un sistema automatico di misura, con particolare riferimento alla sensoristica e  alle schede di acquisizione dati, nell’ottica della loro scelta e del loro utilizzo in  applicazioni pratiche. - capacita' di affrontare problematiche relative alla realizzazione di  strumentazione virtuale per l’analisi dei segnali nel dominio del tempo e della  frequenza e per la gestione di schede di acquisizione dati e di strumentazione di  misura tramite PC.
19865	MISURE E PROVE PER L'INGEGNERIA ELETTRICA	SPATARO	9	1° semestre	ING-INF/07	•Conoscere i riferimenti, gli obblighi legislativi e normativi e le procedure per la  qualificazione di componenti, apparecchi, macchine, sistemi elettrici, compresa  la valutazione di conformità e la caratterizzazione di ambienti dal punto di vista  elettromagnetico. •Analizzare e controllare un processo produttivo. •Progettare e gestire un collaudo di accettazione. •Valutare l’affidabilità di componenti e sistemi. •Migliorare l’affidabilità di componenti e sistemi.
05917	PROVA FINALE		12	2° semestre	
22258	LAB.OF ELECTRICAL DRIVES, ELECTRIC TRACTION APPL. AND AUTOMOTIVE C.I. (in inglese)	DI TOMMASO	15	2° semestre		Il modulo ha carattere essenzialmente applicativo ed affronta lo studio degli azionamenti elettrici e dei relativi convertitori di  potenza attualmente impiegati sia nell’industria sia nella trazione, privilegiando in modo particolare le problematiche  connesse con il loro funzionamento. Gli obiettivi formativi consistono nel fornire agli allievi capacita' adeguate per: - scegliere ed assemblare i diversi componenti e le strutture di un azionamento elettrico; - pianificare prove di verifica e di collaudo per azionamenti elettrici e convertitori statici di potenza; - applicare correttamente le strategie di problem solving, attraverso modellazioni matematiche, simulazioni al calcolatore e  verifiche sperimentali, problematiche riguardanti lo studio e lo sviluppo di azionamenti elettrici e dei convertitori elettronici di  potenza in essi utilizzati, con particolare riferimento agli inverter a tensione impressa (VSI); - simulare e implementare su DSP e microcontrollori strategie di controllo tradizionali ed innovative, per VSI e azionamenti  elettrici a velocita' variabile; - auto-valutare il proprio percorso e le metodologie di studio attuate; - saper applicare con sicurezza gli strumenti ed i metodi acquisiti nelle future esperienze professionali. L’obiettivo principale del corso e' quello di fornire all’allievo conoscenze generali affinché sia in grado valutare e di risolvere i  problemi connessi all’impiego degli azionamenti elettrici per la trazione elettrica nei mezzi di trasporto. Il raggiungimento di  tale obiettivo richiede di sviluppare nell’allievo le capacità di: - conoscere il contesto applicativo e i vincoli di progetto degli azionamenti elettrici per i diversi sistemi di trasporto; - conoscere i principi di progettazione funzionale e di specificazione tecnica degli azionamenti elettrici, con particolare  attenzione all’interazione con il mezzo di trasporto (sistemi di accoppiamento meccanico) e con la sorgente di alimentazione; - conoscere le diverse opzioni tecnologiche in funzione delle prestazioni e del servizio richiesto; - conoscere il comportamento dinamico degli azionamenti elettrici e stimare le condizioni limite per il loro sfruttamento nel  contesto applicativo.
	LABORATORY OF ELECTRICAL DRIVES (in inglese)	DI TOMMASO	6		ING-IND/32
	ELECTRIC TRACTION APPLICATIONS AND AUTOMOTIVE (in inglese)	NEVOLOSO	9		ING-IND/32
	Stage, Tirocini, Altro		6		
	Gruppo di attiv. form. opzionali II		6		
	Attiv. form. a scelta dello studente		12		

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
16944	PRODUZIONE DI ENERGIA ELETTRICA DA FONTI RINNOVABLI	DI DIO	6	1° semestre	ING-IND/32	L’insegnamento ha l’obiettivo di far acquisire allo studente conoscenze e  competenze relative alle modalita' di produzione distribuita dell’energia elettrica  da fonte rinnovabile (solare, eolica, geotermica, biomasse), nonche' quelle  necessarie a riconoscere e risolvere le problematiche generali della produzione  di energia elettrica, della gestione e della protezione dei relativi impianti. Ulteriore obiettivo e' quello di far acquisire la consapevolezza circa la necessita'  di operare uno studio continuo ed autonomo durante tutto l’arco della futura  attivita' professionale, a causa della costante evoluzione normativa e legislativa  e del progresso tecnico e tecnologico.
22261	PROGETTAZIONE ELETTRICA	FAVUZZA	6	1° semestre	ING-IND/33	Obiettivo dell’insegnamento e' quello di far acquisire allo studente le  conoscenze e le competenze necessarie ad affrontare la progettazione  completa di un impianto elettrico ordinario e speciale anche di nuova  generazione (domotica/building automation). Ulteriore obiettivo e' quello di far  acquisire la consapevolezza circa la necessita' di operare uno studio continuo  ed autonomo durante tutto l’arco della futura attivita' professionale, a causa  della costante evoluzione normativa e legislativa e del progresso tecnico e  tecnologico, al fine di individuare le soluzioni piu' idonee a garantire il corretto  funzionamento degli impianti elettrici in condizioni di sicurezza.
22271	ELECTRIC MOBILITY FOR THE SMART CITY (in inglese)	VIOLA	6	1° semestre	ING-IND/31	L’obiettivo principale del corso è quello di fornire all’allievo conoscenze generali  affinché   sia in grado valutare e di risolvere i problemi connessi all’impiego di  veicoli elettrici in smart cities. Il raggiungimento di tale obiettivo richiede di  sviluppare nell’allievo le capacità di:  - conoscere il contesto applicativo e i vincoli di utilizzo relativi alla potenza  elettrica nelle fasi di marcia e ricarica; - conoscere i principi economici che regolamentano gli scambi energetici; - conoscere gli effetti sulla rete della ricarica dei veicoli, con particolare  attenzione al V2X; - conoscere i rischi correlati alla marcia dei veicoli elettrici (rischio elettrico,  salvaguardia delle batterie) nonché acquisire le nozioni base per effettuare la  diagnostica a seguito di un sinistro; - conoscere ed elaborare i trend di diffusione dei veicoli elettrici, individuando gli  aspetti che condizionano lo stesso.
03853	IMPIANTI DI ILLUMINAZIONE	MASSARO	6	2° semestre	ING-IND/33	Il corso si prefigge di fornire le necessarie conoscenze per la moderna  progettazione, energeticamente orientata ed economicamente sostenibile, degli  impianti di illuminazione per interni ed esterni.
22262	DYNAMIC AND CONTROL OF POWER SYSTEMS (in inglese)	MUSCA	6	2° semestre	ING-IND/33	Gli obiettivi formativi consistono nella acquisizione delle competenze inerenti a  stabilità e controllo dinamico dei sistemi di potenza, tipicamente oggetto  dell’attivita' degli ingegneri senior nel campo dell’ingegneria elettrica: a) attivita'  basate sull’applicazione dei concetti per l’analisi e la comprensione dei  fenomeni dinamici nei sistemi elettrici; b) implementazione e simulazione di  modelli matematici dei differenti elementi dei sistemi elettrici, per l’analisi dei      fenomeni dinamici in diversi domini temporali; c) comprensione e uso delle  tipiche metodologie di analisi delle caratteristiche dinamiche dei sistemi di  potenza, quali l’analisi modale o stabilità di piccolo segnale, la scansione di  frequenza, la stabilità transitoria, la stabilità oscillatoria. Inoltre, un ulteriore  obiettivo e' lo sviluppo della consapevolezza circa la necessita' di uno studio  continuo e autonomo durante l’intera attivita' professionale, legata alla costante  evoluzione dei sistemi elettrici di potenza e alle sfide da affrontare in termini di  stabilità e controllo dinamici del sistema.
22270	ELECTRIC INSULATION SYSTEMS DIAGNOSTICS (in inglese)	ROMANO	6	2° semestre	ING-IND/31	•Conoscenza teorico-pratica dei metodi per la valutazione dello stato dei  materiali isolanti organici. •Capacita' di elaborare e/o applicare idee originali per la valutazione del  comportamento dei materiali isolanti elettrici. •Acquisizione delle competenze relative all’analisi dei fenomeni coinvolti nel  fenomeno delle scariche parziali. •Capacita' di affrontare in modo autonomo lo studio e la valutazione  dell’affidabilita' di sistemi di isolamento dei principali componenti elettrici in  media e in alta tensione.
22273	DESIGN OF ELECTRICAL MACHINES (in inglese)	DI TOMMASO	6	2° semestre	ING-IND/32	Il corso propone come obbiettivo principale quello di approfondire le conoscenze  relative al funzionamento delle macchine statiche, rotanti e a moto lineare, in  relazione alle prestazioni richieste nell'ambito dei sistemi elettrici di potenza, e di  fornire i criteri generali per il loro dimensionamento, basati sullo sfruttamento  ottimale dei materiali impiegati nella loro costruzione. Il raggiungimento di tale obiettivo richiede di sviluppare nell’allievo le capacita' di: - conoscere il contesto applicativo e i vincoli di progetto delle macchine  elettriche; - conoscere i principi di progettazione funzionale e di specificazione tecnica  delle macchine elettriche; - conoscere le diverse opzioni tecnologiche in funzione delle prestazioni  richieste; - conoscere il comportamento dinamico delle macchine elettriche e stimare le  condizioni limite per il loro sfruttamento nel contesto applicativo.
22277	ENERGY STORAGE AND CHARGING SYSTEMS (in inglese)		6	2° semestre	ING-IND/32	Il corso propone come obbiettivo principale quello di approfondire le conoscenze  relative al funzionamento dei sistemi di accumulo a batterie, a  supercondensatori ed ibridi in relazione alle prestazioni richieste nell'ambito di  diverse applicazioni e di fornire i criteri generali per il loro dimensionamento,  basati sullo sfruttamento ottimale delle caratteristiche dei singoli sistemi di  accumulo. Il raggiungimento di tale obiettivo richiede di sviluppare nell’allievo le capacità di: - conoscere il contesto applicativo e i vincoli di progetto dei sistemi di accumulo; - conoscere le diverse opzioni tecnologiche in funzione delle prestazioni  richieste; - conoscere i principi di progettazione funzionale e di specificazione tecnica dei  convertitori elettronici di potenza per la gestione dei sistemi di accumulo; - conoscere il comportamento dinamico dei sistemi di accumulo e stimare le  condizioni limite per il loro sfruttamento nel contesto applicativo.

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
19022	INNOVATION MANAGEMENT (in inglese)	LA COMMARE	6	1° semestre	ING-IND/16	OBIETTIVI FORMATIVI  I contenuti del corso e la sua articolazione sono stati definiti in modo coerente  con i risultati di apprendimento attesi riportati nella SUA-CdS e sono stati      formulati anche in funzione degli sbocchi occupazionali prevalenti. L’attuale contesto economico internazionale, caratterizzato da crescenti livelli di  competizione indotti da una maggiore permeabilita' dei mercati e da nuovi  modelli di divisione del lavoro, pone nuove sfide competitive alle imprese di   produzione di beni e servizi. In Europa, ed in genere nelle economie piu'  avanzate caratterizzate da alti valori di PIL procapite, le industrie sono costrette  ad evolvere verso produzioni, o segmenti delle catene produttive, connotate da  forti contenuti di studio e ricerca mettendo al centro delle strategie di sviluppo  delle imprese il tema della innovazione come principale fonte di vantaggio  competitivo e di generazione di valore. Innovazione che, anche grazie ad  un’impressionante accelerazione degli sviluppi delle conoscenze, si connota  sempre di piu' come innovazione science-based in cui cioe' le conoscenze  scientifiche, patrimonio di lavori e lavoratori a sempre piu' alta qualificazione,  vengono utilizzate in modo creativo per fornire nuove soluzioni tecnologiche ai  bisogni della societa'. Oltre alla emergente natura di un’innovazione a forte  contenuto scientifico, l’innovazione nei contesti piu' avanzati e' il frutto di  network organizzati di gestione dell’innovazione in cui visione imprenditoriale,  combinazione interdisciplinare della conoscenza, finanza di supporto, sistemi  locali per lo sviluppo si intersecano per accelerare e rendere piu' efficienti i  processi di innovazione e cioe', in estrema sintesi, la capacita' di tradurre  conoscenze scientifiche e tecnologiche di frontiera in prodotti e servizi  generatori di profitti sul mercato. Il corso si propone quindi di fornire agli allievi i principali riferimenti per la  gestione dell’innovazione tecnologica (science-based e networked) nei mercati  dei prossimi anni.
19641	PHOTOVOLTAIC DEVICES AND TECHNOLOGIES (in inglese)	CRUPI	6	1° semestre	ING-INF/01	Presentare i molteplici aspetti della tecnologia fotovoltaica, partendo dalle  proprietà della luce solare e dagli aspetti legati alla fisica delle celle solari e  proseguendo con un approccio di tipo circuitale per poter descrivere a livello di  sistema il comportamento di un campo fotovoltaico. Obiettivo del corso è far  acquisire le conoscenze specifiche per il progetto, l'analisi e la caratterizzazione  di dispositivi fotovoltaici.
20523	DIGITAL SIGNAL PROCESSING (in inglese)	CROCE	6	1° semestre	ING-INF/03	Il corso implementa gli obiettivi formativi previsti dalla SUA-CdS del corso di  Laurea Magistrale in Ingegneria Elettronica per quanto riguarda i metodi di  elaborazione dei segnali. In accordo con gli obiettivi formativi qualificanti della  classe di laurea magistrale, i laureati potranno trovare occupazione in  particolare nelle aree dell’ingegneria delle telecomunicazioni e dell’ingegneria  biomedica, nelle quali le competenze acquisite nell'ambito dell’elaborazione  numerica dei segnali svolgono un ruolo centrale. In accordo con i risultati di  apprendimento attesi, il laureato in Ingegneria Elettronica avra  acquisito,  tramite il corso in oggetto, la conoscenza dei principali metodi di elaborazione  dei segnali.
21526	MOBILE AND DISTRIBUTED ROBOTICS (in inglese)	FAGIOLINI	6	1° semestre	ING-INF/04	Il primo obiettivo formativo del corso è di fornire gli strumenti teorici per lo studio  dei modelli dinamici non lineari, per la progettazione di controllori non lineari, in  condizioni di conoscenza nominale del modello, e per la validazione degli stessi  rispetto a disturbi ed incertezza di modello. Come secondo obiettivo il corso  mira ad introdurre alcuni principali strumenti software (Matlab/Simulink, ROS,  Gazebo) per la simulazione, realizzazione e la verifica di applicazioni con robot  mobili e distribuiti.
22269	SCIENTIFIC COMPUTING (in inglese)	FRANCOMANO	6	1° semestre	MAT/08	Gli obiettivi formativi del corso consistono nell'acquisizione di nozioni,  metodologie e tecniche del calcolo scientifico al fine di fornire i risolutori  numerici fondamentali per problemi di ingegneria elettrica.
17605	DINAMICA E CONTROLLO DEI SISTEMI MECCANICI	CAMMALLERI	6	2° semestre	ING-IND/13	Obiettivo del corso e' quello di fornire allo studente una metodologia che gli  consenta di identificare e ridurre a schema una qualsiasi macchina o  meccanismo reale al fine di effettuarne lo studio dinamico e vibrazionale.


