Anno Accademico 2023/2024
Laurea in STUDI GLOBALI. STORIA, POLITICHE, CULTURE
Per maggiori informazioni vai su http://www.unipa.it/struttura.html?id=2015
---------
Classe di Laurea in Storia (L-42)
Durata 3 anni
Sede PALERMO
Accesso libero
Dipartimento di Culture e società
Codice corso 2249
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
20141	ATTIVITÀ SEMINARIALE		3	1° semestre	
21556	STORIA E CULTURA DELL’EBRAISMO	PEPI	6	1° semestre	L-OR/08	OBIETTIVO PRIORITARIO DEL CORSO E' CONDURRE  LO STUDENTE AD  ORIENTARSI CON COMPETENZA NEL DIBATTITO CONTEMPORANEO  SULLA CULTURA  EBRAICA.  IL CORSO  SI PROPONE DI FAR ACQUISIRE UNA CONOSCENZA DI BASE  DELLA STORIA  E DELLA TRADIZIONE CULTURALE EBRAICA. PARTENDO  DAI TESTI FONDANTI DELL' EBRAISMO: MISHNAH, GHEMARAH, TALMUD,  MIDRASH SI ARRIVERA’ AD ALCUNI  TRATTI CARATTERISTICI  DELLA  CULTURA CONTEMPORANEA.  TRAENDO SPUNTO DA ALCUNI ELEMENTI  LESSICALI, SARANNO MESSE IN RISALTO ALCUNE NOZIONI DI CULTURA  EBRAICA , APPROFONDENDO IN PARTICOLARE  GLI ASPETTI RELIGIOSI,  POLITICI E ANTROPOLOGICI. GLI STUDENTI NON FREQUENTANTI DEVONO CONCORDARE IL  PROGRAMMA CON LA DOCENTE. GLI STUDENTI ERASMUS SONO PREGATI DI CONTATTARE LA DOCENTE  PER ULTERIORI INFORMAZIONI SUI CONTENUTI DEL CORSO E  LETTURE
21582	METODI QUANTITATIVI PER LA RICERCA STORICA E SOCIALE	OLIVERI	6	1° semestre	SECS-S/05	Nella sua quotidiana attivita' di lavoro il laureato di classe L-42 incontra il mondo  della statistica in diversi fondamentali momenti: ad esempio nell’analisi dei  bisogni o dell'opinione dell’utenza, nell’analisi del contesto storico e socio- economico, anche in comparazione a differenti periodi storici. Il corso e' stato  progettato per fornire agli/alle student* gli strumenti statistici di base necessari  per comprendere e trattare i dati all’interno dei settori applicativi. Con riferimento  a queste istanze, il corso pone particolare attenzione ai metodi dell’indagine  scientifica quantitativa in ambito storico e sociale.
20692	COMPETENZE LINGUISTICHE IN INGLESE EQUIPARABILI AL LIVELLO B1		6	2° semestre	
21776	CIVILTÀ MEDIEVALI	RUSSO	12	2° semestre		Obbiettivo del corso è fornire gli strumenti per conoscere le linee generali della storia bizantina e della tradizione storiografica  relativa, anche attraverso la comparazione con l'Occidente medievale, e per valorizzare il ruolo politico e culturale svolto da  Bisanzio nella formazione dell’Europa medievale e moderna Obiettivo del corso è guidare lo studente/ la studentessa alla comprensione e alla conoscenza critica della Storia medievale  secondo le più recenti interpretazioni storiografiche. Verranno approfondite, in particolar modo, le dinamiche che hanno  caratterizzato la storia del Mediterraneo medievale, nei suoi risvolti politici, istituzionali, economici e socioculturali.
	STORIA BIZANTINA	ROGNONI	6		M-STO/01
	MEDITERRANEO MEDIEVALE	RUSSO	6		M-STO/01
21788	ANTROPOLOGIA CULTURALE E MONDI CONTEMPORANEI	D'AGOSTINO	12	2° semestre		Introduzione ai temi, ai problemi e ai metodi di ricerca nell'antropologia socioculturale contemporanea . Il corso è articolato in  due moduli. Nel primo si affronteranno: posto generale dell'antropologia socioculturale nelle discipline antropologiche; il  concetto di cultura; i metodi ricerca sul campo; i modi di intendere la diversità culturale; cultura, società e linguaggio; mito,  rito, arte e gioco in prospettiva comparativa; religioni e visioni del mondo. Il secondo modulo verterà sui seguenti argomenti:  cultura e potere; sesso, genere e sessualità; i sistemi di sussistenza e l'antropologia economica; i legami di parentela; le  forme di disuguaglianza sociale nelle società stratificate; antropologia e processi di globalizzazione; l'antropologia medica. Gli studenti e le studentesse saranno introdotti ai principali nodi teorici e tematici delle discipline demoetnoantropologiche  secondo un’ottica che mira a discutere criticamente nozioni-chiave quali famiglia, parentela e genere, economia/società,  tradizione/modernità, permanenza/mutamento, identità/alterità, natura/cultura, mente/corpo, individuale/collettivo, locale/ globale, universale/particolare, ecc. valorizzando la specificità del contributo, in chiave comparativa, che questa prospettiva  disciplinare ha fornito alla piena e articolata comprensione delle produzioni sociali e culturali e delle “logiche” a esse sottese.  Il corso è articolato in due moduli: nel primo si affronteranno questioni di carattere più generale, con specifici focus su  argomenti concordati tra i docenti dei due moduli. Il secondo si baserà su percorsi tematici di approfondimento, con letture e  commento di alcuni brani antologizzati nel testo di riferimento.
	MODULO 1	D'AGOSTINO	6		M-DEA/01
	MODULO 2	MANCUSO	6		M-DEA/01
	Gruppo di attiv. form. opzionali		6		
	Gruppo di attiv. form. opzionali II		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
13415	STUDI CULTURALI	COMETA	12	1° semestre	L-FIL-LET/14	Paleoestetica Alle origini dell'arte e della comunicazione  Il corso introduce allo studio delle origini dell'arte e della comunicazione. In  particolare si tratterà di analizzare l'evoluzione delle capacità cognitive che  presiedono allo sviluppo della creatività artistica, del linguaggio e dei media.  Scopo del corso è dimostrare che tali capacità, sviluppate nel corso  dell'evoluzione degli ominidi, sono presenti ancora oggi e determinano il  rapporto che l'Homo Sapiens ha con le arti e i media. Il corso verterà infatti sulle  capacità plastiche nel paleolitico (scultura), sulla produzione di superfici  destinate alla rappresentazione (pareti, schermi, display) e sulla capacità di  inventare eventi e raffigurazioni controfattuali (ibridi, mostri, teriantropi etc.).
21583	STORIA DEI CONCETTI POLITICI	SEGRETO	6	1° semestre	SPS/01	La disciplina “Storia dei concetti politici” adotta uno sguardo concettuale sulle  categorie storicamente ereditate e analiticamente fondative della struttura  politica e sociale e ne prospetta una loro declinazione all’interno di una lettura  complessa e stratificata dell’era globale contemporanea.
22774	STORIA POLITICA E SOCIALE DELL'EUROPA MODERNA	CANCILA	6	1° semestre	M-STO/02	Il corso si propone di fornire la conoscenza critica dei più importanti temi storici  dell’età moderna (1450-1815) e dei processi che hanno governato il  cambiamento a livello politico e sociale (con riferimenti anche al contesto  economico) nella lunga e nella breve durata. Lo sguardo su più aree  geografiche consente a studentesse/idi acquisire una prospettiva  interdisciplinare e di approcciarsi in modo sistematico e critico alla complessità  della interazione umana. Le diverse conoscenze e capacità saranno acquisite mediante la partecipazione  alle lezioni del corso, ai seminari, ma anche attraverso lo studio e  approfondimento personale. I risultati raggiunti saranno verificati nel corso delle lezioni e con la prova finale.
06734	STORIA DEL CRISTIANESIMO E DELLE CHIESE	BRAGHI	6	2° semestre	M-STO/07	L’obiettivo del corso è di fornire agli/lle studenti/esse gli strumenti per una  conoscenza di base della storia del cristianesimo latino nella prima età moderna  attraverso l’evidenziazione del ruolo cruciale del tema delle guerre di religione e  della violenza religiosa negli sviluppi e nei processi storici che hanno  caratterizzato le sue complesse articolazioni e le sue progressive suddivisioni  interne. Il corso verterà sulle linee fondamentali e sugli snodi di transizione tra differenti  fasi della storia del cristianesimo della prima età moderna, fra i quali: l’analisi del  passaggio tra i concili di Costanza e Basilea-Ferrara-Firenze e gli inizi della  Riforma protestante, con le continuità e le rotture nella chiesa latina; la  questione della giustificazione della "guerra giusta" tra il basso Medioevo e la  prima età moderna; l'analisi dei principali eventi bellici tra il XVI e il XVII secolo,  tra cui la Guerra dei contadini (1524-1525), la Guerra di Smalcalda (1546-1547),  le guerre di religione in Francia (1562-1598), la ribellione delle Province Unite  (1568-1648), la Guerra dei Trent'anni (1618-1648); l'analisi della violenza  religiosa che caratterizzò questi eventi a livello storico, teologico, antropologico.  Inoltre, il corso si soffermerà su elementi di metodo storico-critico e includerà la  lettura di fonti essenziali per la comprensione della complessità della storia della  cristianità latina della prima età moderna che verranno fornite in lingua originale  e in traduzione.
13121	TIROCINI FORMATIVI E DI ORIENTAMENTO		3	2° semestre	
21554	STORIA DEGLI IMPERI IN ETÀ MODERNA	FAVARO'	6	2° semestre	M-STO/02	Il corso mira a fornire agli studenti gli strumenti necessari per interpretare il  recente dibattito sulla storia mondiale, delineare la storia delle formazioni  politiche non europee durante la prima età moderna, spiegare come si sono  formati gli imperi coloniali, come si sono legittimati, come le aree del mondo si  sono connesse, il sistema economico che si crea dopo il Quattrocento,  le  interpretazioni occidentali del mondo non europeo.
21578	SPAZI POLITICI: GENERE, CLASSE E RAZZA	SAJEVA	6	2° semestre	SPS/01	Obiettivo del corso e' dare a studenti/esse gli strumenti critici per conoscere,  comprendere ed elaborare gli effetti reali che derivano nello spazio politico dalla  relazione dalle forme di esclusione che funzionano secondo categorie di genere,  classe e razza.
	Gruppo di attiv. form. opzionali III		6		
	Attiv. form. a scelta dello studente		12		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
21785	SOCIOLOGIE DELLA CONTEMPORANEITÀ	DI ROSA	12	1° semestre		L’obiettivo del corso è quello di fornire agli studenti e alle studentesse gli strumenti teorici ed empirici utili ad acquisire i  contenuti principali della disciplina e le problematiche relative al suo studio. Particolare attenzione è dedicata all’analisi delle  dimensioni sociali, politiche, giuridiche, demografiche e culturali che hanno contribuito a generare quel complesso di  fenomeni che ruotano attorno all’idea di società come sistema di differenze e al suo intreccio con la trama delle  disuguaglianze sociali, evidenziando tutte le sfide ed i problemi generati dalla diversità, dalle disuguaglianze e dalle culture  marginalizzate. Tali argomenti saranno affrontati in una prospettiva che evidenzi la specificità dei mutamenti avvenuti in Italia  negli ultimi decenni e nell’ottica di una riflessione critica dei modelli prescrittivi e normativi. Attenzione particolare sarà inoltre  dedicata non solo all’analisi della dimensione multipla delle diseguaglianze, ma anche agli effetti delle sperequazioni sociali  sulle persone. Parte del corso sarà altresì dedicata allo studio delle condizioni sociali del popolo rom e ai processi di  discriminatori che spingono questo popolo sempre più ai margini della società maggioritaria. Il corso intende offrire una conoscenza dei fenomeni di mobilità delle popolazioni umane e le loro connessioni con la  questione post coloniale e con lo sviluppo dei paesi di partenza dei migranti. Rispetto alla società italiana saranno studiati i  principali strumenti di regolazione di tali fenomeni e sarà  offerta una panoramica dei principali modelli interpretativi del  fenomeno migratorio e dei temi a questo connessi, insieme ai principali strumenti concettuali per la conoscenza e la  competenza nell'ambito delle migrazioni e in contesti professionali nazionali e internazionali.
	SOCIOLOGIA DELLE MIGRAZIONI	DI ROSA	6		SPS/07
	SOCIOLOGIA DELLE DIFFERENZE E DELLE DISUGUAGLIANZE	MANNOIA	6		SPS/08
21828	GEOGRAFIA CULTURALE E DEL TERRITORIO	DE SPUCHES	12	1° semestre		Il corso ha lo scopo di illustrare natura, logica e metodi della geografia culturale e cognitiva con particolare attenzione ai  problemi dell'Antropocene: parole-chiave, finalità e strategie della disciplina (spazio, luogo, paesaggio, città, immigrazione,  osservazione diretta e indiretta, cartografia, epistemologia) ai tempi del cambiamento climatico. Alla fine del corso, lo studente deve dimostrarsi in grado di esporre gli argomenti geografici, discussi nel corso e presenti nei  libri di testo, dimostrandosi cosi' in grado di padroneggiare i piu' significativi fenomeni territoriali alle varie scale.
	GEOGRAFIE POLITICHE DEL TERRITORIO	DE SPUCHES	6		M-GGR/02
	GEOGRAFIE E AMBIENTI CULTURALI	MESCHIARI	6		M-GGR/01
05917	PROVA FINALE		3	2° semestre	
10252	STORIA DEL MONDO CONTEMPORANEO	BARIS	12	2° semestre	M-STO/04	Analisi storiografica delle tendenze profonde della storia del mondo fino ai piu'  recenti mutamenti della società globale
21655	STORIA E CULTURA DEI PAESI ISLAMICI	DI DONATO	6	2° semestre	L-OR/10	Il corso intende offrire agli studenti ed alle studentesse gli strumenti essenziali di  base per la conoscenza della storia classica, moderna e contemporanea dei  paesi arabo islamici assumendo come punto di partenza l’epoca classica del  profeta Muhammad e della rivelazione del Corano. Dal punto di vista geografico,  la prospettiva del corso è preferenzialmente, sebbene non esclusivamente,  indirizzata verso il Nordafrica ed il Vicino Oriente. Punto di partenza delle lezioni  saranno l’Islam ed i suoi pilastri, l’analisi delle fonti (Corano e Sunna), differenze  fra sunnismo e sciismo, il concetto di jihad, la sharia ed il diritto islamico, la  teologia e la mistica prefigurandosi sotto questo aspetto come un vero e proprio  corso di islamistica. Una introduzione necessaria alle dinamiche religiose,  culturali e sociali della regione. L’analisi di tali elementi essenziali risulterà  propedeutico allo scopo della loro comprensione e traslazione nelle more della  storia moderna e contemporanea. Difatti, la seconda parte del corso sarà  dedicata alla storia del vicino oriente: dal 1798 sino fino agli avvenimenti più  recenti. Tale storia sarà ripercorsa attraverso la presentazione dei macro-eventi  regionali che hanno storicamente inciso sulle dinamiche regionali: a partire dallo  scontro con la modernità europea durante il diciottesimo e diciannovesimo  secolo, al riassetto politico della regione prima, durante e dopo i due conflitti  mondiali, i percorsi di decolonizzazione, alla Nakba ed alla Naksa, il 1979, sino  alla rivoluzione iraniana sino alle più recenti rivolte arabe del 2011.      Il complesso delle tematiche trattate nel corso appare di cruciale importanza per      l’acquisizione di quegli strumenti analitici necessari di base per la comprensione  delle sfide immediate che riguardano il mondo arabo-islamico contemporaneo  toccando altresì, seppur lateralmente, alcuni aspetti solo apparentemente  secondari come la presenza e la crescita dell’Islam in aree geografiche non  arabofone, i processi di radicalizzazione e la sempre maggiore presenza di  musulmani in Europa.   Al termine del corso gli studenti e le studentesse dovrebbero essere in grado di:  1)contestualizzare l’attualità e saperla interpretare criticamente;  2)conoscere le basi dell’Islam e gestirne la complessità all’interno  dell’evoluzione storica contemporanea; 3)leggere, analizzare e commentare criticamente i testi proposti;
	Gruppo di attiv. form. opzionali IV		6		
	Gruppo di attiv. form. opzionali V		3		
	Gruppo di attiv. form. opzionali VI		6		

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
05122	METODOLOGIA DELLA RICERCA STORICA	CUSUMANO	6	1° semestre	M-STO/02	Il corso si propone di fornire agli studenti elementi per favorire una riflessione  critica sul senso del mestiere dello storico, e di focalizzare l'attenzione sulla  diversità degli approcci metodologici all’uso delle fonti storiche (reperimento e  analisi, autenticità, interpretazione e collazione per la ricostruzione degli eventi  storici) con particolare riguardo alle tematiche relative all'uso pubblico/politico  della storia e alla sua rappresentazione narrativa.
16330	METODOLOGIA DELLA RICERCA STORICO-ARTISTICA	AUF DER HEYDE	6	1° semestre	L-ART/04	Obiettivo del corso e' di fornire una conoscenza base dei principali strumenti  metodologici indispensabili a qualsiasi operatrice / operatore dei Beni Culturali  nel momento in cui deve dare un’adeguata collocazione storico-artistica di un  oggetto. Nello specifico il modulo mira all’integrazione delle conoscenze tecnico- scientifiche con competenze storico-artistiche che aiutano a comprendere il  significato contestuale di un Bene Culturale. Questo genere di competenza e'  un’indispensabile prerequisito per il corretto uso dei Beni Culturali. Attraverso  questo modulo si intende fornire un ragionato metodo di approccio alla ricerca  nella storia dell’arte italiana ed europea che tende a razionalizzare le indagini  propedeutiche al percorso conoscitivo delle opere partendo da fonti archivistiche  e bibliografiche primarie, per proseguire con la lettura iconografica, la  comprensione del codice stilistico e l’interpretazione storico-culturale.
21628	METODOLOGIA DELLA RICERCA FILOSOFICA	DI BELLA	6	1° semestre	M-FIL/06	Il corso intende chiarire vantaggi e limiti della "storia del mondo" e della "storia  universale". Lo farà ricostruendo la storia di questi due generi e la teoria dei loro  campi specifici. In questo modo però si toccheranno anche problemi generali  attinenti la gnoseologia del sapere storico, come quelli della narrazione, della  struttura del giudizio, della previsione e dell’etica.
22776	METODOLOGIA DELLA RICERCA SOCIO-SEMIOTICA	VENTURA BORDENCA	6	1° semestre	M-FIL/05	Il corso intende fornire agli studenti adeguati strumenti di analisi critica dei  processi comunicativi in vari campi della contemporaneità  con particolare  riferimento alla comprensione e applicazione delle nozioni di testo e di discorso.  Il corso, infatti, illustrerà tali modelli e le categorie d'analisi semiotica basilari per  lo studio dei fenomeni della comunicazione nei vari campi della politica, del  giornalismo, della pubblicità, dei media, della moda.

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
22775	POLITICA E SOCIETÀ DELLA GRECIA ANTICA	BONANNO	6	1° semestre	L-ANT/02	Conoscenza dei principali eventi e dello sviluppo della storia antica dalla  Protostoria alla morte di Alessandro Magno; capacita' di comprensione degli  aspetti piu' rilevanti delle strutture sociali, delle istituzioni politiche e delle attivita'  economiche del mondo greco; padronanza delle principali tematiche della storia  e della storiografia greca. Capacita' di reperire e interpretare le fonti  storiografiche e letterarie e di fare un uso critico della bibliografia moderna di  riferimento. Capacita' di applicare gli strumenti della ricerca storica allo studio e  all 'approfondimento di temi di interesse storiografico. Al fine di favorire il coordinamento tra gli insegnamenti potranno tenersi incontri  su tematiche interdisciplinari (2h). Il corso potrà prevedere la partecipazione a  conferenze su temi oggetto del programma o visite guidate.
22777	POLITICA E SOCIETÀ DI ROMA ANTICA	MOTTA	6	1° semestre	L-ANT/03	Obiettivo del corso e' la comprensione delle piu' importanti tematiche relative  della storia di Roma dalle origini alla fine dell'impero romano d'Occidente con      riferimento a problematiche metodologiche, eventi politici significativi, fenomeni  socio-culturali, processi di trasformazione in ambito istituzionale ed economico  mediante la discussione critica delle fonti antiche ed alla luce del dibattito dei  moderni.

Gruppo di attiv. form. opzionali III
Codice materia	Nome materia	Docente	CFU	Periodo	SSD	Obiettivi Formativi
02796	ECONOMIA POLITICA	BATTISTI	6	1° semestre	SECS-P/01	Scopo del corso di Economia Politica è quello di fornire allo studente la  padronanza dei principali strumenti d’analisi elaborati dalla teoria micro e  macroeconomica contemporanea al fine di spiegare le modalità di  funzionamento ‘fisiologiche’ di un’economia di mercato così come le principali  patologie, i cosiddetti casi di fallimento del mercato. Verranno inoltre mostrate  alcune applicazioni pratiche di tali strumenti e la loro rilevanza per le questioni  socio-economiche e di sviluppo ad essi collegate.
22534	STORIA DEGLI SCENARI ECONOMICI GLOBALI		6	1° semestre	SECS-P/12	L'insegnamento si propone di fornire le conoscenze di base necessarie per  comprendere le dinamiche economiche negli scenari economici internazionali  sul lungo periodo, attraverso una visione globale e una comprensione della  complessità. gli eventi geopolitici modellano e trasformano l'ambiente in cui  operano gli attori economici e, negli ultimi tempi, tali eventi hanno contribuito a  creare una maggiore complessità ed incertezza. il corso intende porre le basi  per comprendere le principali dinamiche relative alla geopolitica e al  comportamento economico degli attori internazionali (stati, organizzazioni  sovranazionali, multinazionali, investitori, etc.). gli studenti saranno posti in  condizione di comprendere e interpretare, in termini comparativi, la struttura dei  fenomeni e la dinamica delle problematiche storico-economiche internazionali.  l’insegnamento consentirà loro di applicare le conoscenze e la capacità di  comprensione ai programmi di sviluppo e intervento nonché alle attività di studio  e ricerca nelle organizzazioni internazionali. In particolare l'insegnamento  approfondirà: - La prima globalizzazione; - economia/mondo e rapporto centro/periferia secondo F. Braudel e I.  Wallerstein; - le cause della divergenza mondiale: grande e divergenza e piccola divergenza; - l'industrializzazione europea; - Europa, America e asia dopo l'industrializzazione;     - lo sviluppo del capitalismo internazionale tra xix e xx secolo; - la fine della golden age, le guerre mondiali e la nascita dei totalitarismi; - il nuovo ordine economico mondiale; - lo sviluppo di un nuovo capitalismo globale; - globalizzazione, capitalismi e diseguaglianze; - le risorse energetiche e la geopolitica; - le risorse idriche e lo scenario internazionale; - catene globali del valore (agricoltura, industria servizi) - commodities e dinamiche dei prezzi

Gruppo di attiv. form. opzionali IV
Codice materia	Nome materia	Docente	CFU	Periodo	SSD	Obiettivi Formativi
04444	LETTERATURA ITALIANA CONTEMPORANEA	COGLITORE	6	1° semestre	L-FIL-LET/11	Il nome della rosa di Umberto Eco e il romanzo storico Obiettivo del corso è lo studio del fortunatissimo caso letterario internazionale "Il  nome della rosa" (1980) di Umberto Eco che ha caratterizzato la cultura italiana  contemporanea degli ultimi decenni. Eco, tra gli intellettuali italiani più conosciuti  nel mondo, ha inaugurato con questo romanzo la stagione del postmoderno in  Italia e ha avviato la sua fortunata carriera di scrittore. Si tratta di un’originale  composizione di generi – un giallo deduttivo, una narrazione storica, un saggio  filosofico – che ha ottenuto un grande successo di critica e di pubblico, tanto da  costringere lo stesso Eco a comporre le famose "Postille" (1983) per rispondere  al dibattito creato intorno alla pubblicazione del volume. Il romanzo, tradotto in  oltre 40 lingue, e ripubblicato nel 2020 con i disegni e gli appunti preparatori  dello scrittore, ha generato numerosi adattamenti cinematografici, radiofonici e  teatrali, serie TV, videogiochi, fumetti, giochi da tavolo, composizioni musicali,  imponendosi come un grande classico della cultura italiana contemporanea e un  antesignano degli studi letterari globali.
06753	STORIA DEL PENSIERO ECONOMICO	ASSO	6	2° semestre	SECS-P/04	Approfondire la conoscenza delle categorie fondamentali dell’economia  internazionale e dell’evoluzione storica di alcune fra le principali istituzioni,      regimi operativi, insieme di regole e di provvedimenti di politica economica  internazionale che riguardano prevalentemente l’eta' contemporanea. Approfondire lo studio di alcuni fondamentali economisti del passato (Smith,  Ricardo, Malthus, Mill, Keynes, Schumpeter) che si sono occupati di risolvere i  principali problemi di politica economica del loro tempo (sviluppo, occupazione,  inflazione, bilancia dei pagamenti). In particolare saranno oggetto di studio le principali categorie di base del  commercio e della finanza internazionale (bilancia dei pagamenti, tasso di  cambio, liberismo, protezionismo, regimi monetari, modelli di specializzazione,  modelli di politica economica in condizioni di chiusura o apertura dei mercati) e  la storia economica della globalizzazione, a partire dai principali processi di  integrazione globale e multilaterale realizzati dal 1945. Particolare attenzione  sara' dedicata alla storia della globalizzazione finanziaria e alle tematiche legate  alla governance ottimale dei mercati delle merci e dei prodotti finanziari.
21558	CRIMINE E DEVIANZA. PROSPETTIVE GLOBALI	DINO	6	2° semestre	SPS/12	Obiettivo del corso è quello di esaminare il concetto sociologico di devianza (e  specularmente quelli di diritto e di norma) analizzandone le declinazioni  storiche, i radicali mutamenti nel tempo in relazione ai differenti sistemi sociali e  politici, ponendo particolare attenzione alle dimensioni culturali e istituzionali che  supportano le definizioni ufficiali di devianza e di criminalità, di norma e di diritto,  agli strumenti comunicativi attraverso cui essi si affermano e a quelli attraverso  cui ne è possibile una qualche decostruzione.  Il lavoro in aula sarà' suddiviso in due parti tra loro fortemente integrate.  Durante la prima, verranno affrontate le tematiche base della disciplina. Verrà  discussa criticamente la nozione di devianza e quella di diritto, verranno  analizzate le principali teorie sociologiche in merito dentro uno scenario  transnazionale. Si evidenzierà il nesso tra teoria e prassi e il ruolo delle  istituzioni sociali nella definizione dei fenomeni di criminalità e nelle procedure  per l’applicazione delle sanzioni sociali a situazioni e soggetti definiti  socialmente e giuridicamente devianti. Si approfondirà la nozione di potere in  relazione anche al peso delle agenzie informative nel costruire il “discorso di  paura”. Si analizzerà il nesso tra devianza e marginalità, tra crimine, malattia mentale  ed esclusione sociale, tenendo presenti sia le dimensioni relazionali sia quelle  istituzionali e normative. Verranno affrontate, attraverso rimandi a dati e rapporti  di ricerca, questioni relative al rapporto tra sicurezza e liberta, tra potere e  linguaggio, tra informazione mediatica e percezione sociale dell’illecito, tra  immigrazione e sicurezza urbana.  Nella seconda parte del corso, uno specifico approfondimento sarà dedicato  all’esame del nesso tra criminalità e potere con esplicito riferimento al rapporto  tra crimine organizzato mafioso e istituzioni sociali, tra mafia e democrazia,  mafia e processi di globalizzazione, mafia e politica, mafia e criminalità dei  potenti. Si individueranno gli intricati network che collegano – a livello  transnazionale – criminalità organizzata, criminalità economica e crimine dei  potenti. Si analizzerà l’ambiguo costrutto di impresa mafiosa evidenziandone i  limiti e i differenti usi in letteratura e nella prassi giudiziaria. Con uno sguardo  attento ai fenomeni corruttivi si analizzerà l’impatto dei sistemi criminali sul  tessuto produttivo, sul sistema economico e sulla tenuta dei sistemi democratici. Un ulteriore approfondimento sarà dedicato alla dimensione simbolica e  comunicativa della violenza esercitata sulle donne, alle rappresentazioni sociali,  all’analisi e alla ricostruzione delle diverse modalità attraverso cui il fenomeno  del femminicidio trova legittimazione all’interno del discorso pubblico (e in  particolare nel “campo giuridico”) con l’obiettivo di ricostruire le cornici  simboliche entro cui viene raccontata la fenomenologia della violenza contro le  donne e consegnata alla pubblica opinione.
21793	STORIE E CULTURE DEI BALCANI OCCIDENTALI	GURGA	6	2° semestre	L-LIN/18	Percorrendo i momenti principali della storia della penisola balcanica, a partire  dall’antichità fino ai nostri giorni, con particolare riferimento ai paesi dei Balcani  occidentali, il corso mira ad esaminare condizioni socio-economiche,  stratificazioni di fattori storico-culturali ed intrecci etnico-antropologici che hanno  concorso alla formazione di una regione tanto complessa e problematica  quanto  ricca, un vero crogiolo di popoli, tradizioni e culture.
22054	STORIA DELLE ISTITUZIONI POLITICHE INTERNAZIONALI	SCICHILONE	6	2° semestre	SPS/03	Ripercorrere la storia delle istituzioni politiche moderne e contemporanee con  uno specifico focus sulle istituzioni politiche extraeuropee, i processi coloniali, le  organizzazioni internazionali, e la questione dei diritti umani e della povertà      nell'età della globalizzazione
22772	HISTORY OF EUROPEAN POLITICAL THOUGHT (in inglese)	DI BELLA	6	2° semestre	M-FIL/06	Il corso intende illustrare alcuni elementi fondamentali del lessico politico  europeo, con attenzione teorica e storica.  In questo modo però si toccheranno  anche questioni attinenti il sapere storico, l’etica, la rappresentazione del potere.  Il focus sarà sulla Rivoluzione Francese e l'origine delle categorie politiche di  destra e sinistra.
22773	MEDITERRANEAN STUDIES: HISTORY AND ECONOMICS (in inglese)		6	2° semestre	SECS-P/12	Obiettivi formativi specifici:  L’insegnamento intende fornire, con uno sguardo di lungo periodo, gli elementi  fondamentali alla comprensione delle trasformazioni economiche che hanno  interessato il bacino del Mediterraneo e tutte quelle aree che nel Mediterraneo  hanno trovato elementi di contatto e di scambio. In particolare, il corso intende  approfondire le dinamiche che hanno permesso nel corso del tempo lo sviluppo  e il rafforzamento della crescita economica e gli elementi di debolezza.  Verranno analizzate: istituzioni, cultura e dinamiche sia a livello nazionale che  internazionale. In questo modo si intende fornire agli studenti quegli strumenti di  analisi delle trasformazioni economiche che hanno interessato la regione, con  particolare riferimento agli attori che si sono succeduti sullo scenario e a quelli  che attualmente si muovono all’interno di un’area che riveste ancora una  elevata valenza strategica ed economica. Lo studente sarà in grado di applicare  le proprie conoscenze per comprendere la complessità dei fenomeni economici,  politici e sociali anche grazie all’approfondimento di case studies relativi ai  differenti attori e ai principali fenomeni che si sono succeduti nella lunga storia  del “Mare Nostrum”.  Contenuti: . l’economia mediterranea tra medioevo ed età moderna . l’affermarsi delle regioni economiche . Scambi e mercati . Mediterraneo e imperi tra età moderna e contemporanea     . Istituzioni a confronto . Gli aspetti culturali . Mediterraneo, globalizzazione e diseguaglianze . Tra economia e politica: rivolte e estremismi in ambito mediterraneo . Risorse energetiche, minerarie e idriche . Le rotte commerciali . Gli attori mediterranei . Sviluppo economico e questione ambientale . Il Mediterraneo allargato case studies: . Europa Mediterranea . Il Maghreb . Il Vicino Oriente

Gruppo di attiv. form. opzionali V
Codice materia	Nome materia	Docente	CFU	Periodo	SSD	Obiettivi Formativi
23522	LABORATORIO DI PUBLIC HISTORY E NARRAZIONE STORICA	CUSUMANO	3	2° semestre		Il corso è finalizzato al conseguimento di una formazione di base relativa ai  metodi, alle tecniche e ai linguaggi della comunicazione storica e della Public  history. E’ previsto anche il conseguimento di abilità pratiche relative alla  progettazione e all'utilizzo dei linguaggi della comunicazione storica.
23523	LABORATORIO DI POLITICHE DI GENERE	RINALDI	3	2° semestre		Il Laboratorio intende, da un lato, introdurre gli studenti allo studio dei generi e  delle sessualità nei contesti globali contemporanei
23524	LABORATORIO DI CARTOGRAFIA E GIS PER L'ANALISI DEL TERRITORIO	FERRANTE	3	2° semestre		Obiettivo del corso è quello di sviluppare conoscenze e capacità applicative  nell'ambito della cartografia e dei GIS. Particolare attenzione verrà data  all'analisi ed interpretazione delle dinamiche spaziali dei fenomeni culturali.

Gruppo di attiv. form. opzionali VI
Codice materia	Nome materia	Docente	CFU	Periodo	SSD	Obiettivi Formativi
21545	GLOBAL ART	COSTANZO	6	1° semestre	L-ART/03	Il corso è dedicato all'Arte Globale e alle nuove frontiere dell'arte  contemporanea e si pone come obiettivo lo studio delle principali tendenze  dell’eta' contemporanea nel contesto globale attraverso lo sviluppo di  un’adeguata conoscenza storica e critica delle molteplici forme artistiche e di un  iter formativo storico, metodologico e analitico, volto a fornire i fondamentali  orientamenti nella ricerca specialistica e a far sviluppare nello studente una  spiccata capacita' critica e un lessico specifico nei confronti delle maggiori  correnti artistiche internazionali.  Tra gli altri obiettivi: conoscenza generale del periodo artistico considerato e  approfondimento critico dei protagonisti, delle problematiche e dei fenomeni  dell’arte globale, senza tralasciare l’aspetto metodologico della ricerca;  conoscenza critica, specialistica ed approfondita, delle principali linee di  sviluppo dell’arte in epoca contemporanea; collocare l’opera d’arte nell’ambito  delle coordinate storiche e culturali in cui e' realizzata riconoscendone gli aspetti  peculiari e specifici secondo un approccio multidisciplinare; individuare i  significati dell’opera d’arte e il contributo individuale dell’artista in riferimento al  contesto globale e alla fruizione dell’opera stessa; orientarsi nel panorama delle  principali metodologie di interpretazione delle opere e dei movimenti artistici e  comprendere le problematiche relative alla fruizione dell’opera d’arte.
22619	CULTURA GERMANICA E MONDO CONTEMPORANEO	TERESI	6	1° semestre	L-FIL-LET/15	Il corso mira a fornire allo studente una conoscenza approfondita dei principali  aspetti della cultura delle popolazioni germaniche (inglesi, tedeschi, olandesi,  danesi, norvegesi, svedesi, islandesi, etc.) e del loro uso nella societa'  contemporanea. A partire dalla storia culturale di tali popolazioni, verranno analizzati gli elementi  principali di una serie di ambiti culturali propri del mondo germanico (società,  religione, rune, letteratura, cultura materiale, riti funerari, etc.), in prospettiva sia  sincronica che diacronica, con particolare enfasi sulla loro permamenza nel  tessuto culturale moderno (letteratura, società, dibattito politico, etc.). Al termine del corso lo studente sara' in grado di riconoscere tali elementi nella  società contemporanea, acquisendo consapevolezza del loro uso o abuso  strumentale, nell'ambito del dibattito culturale internazionale.

