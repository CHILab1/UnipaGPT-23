L’Università degli Studi di Palermo custodisce un vasto patrimonio archeologico, storico, artistico e scientifico di grandissimo valore. Edifici storici di gran pregio, cappelle, dipinti, musei e un orto botanico sono stabilmente aperti al pubblico o visitabili su prenotazione. Un patrimonio che l’Università ha deciso di valorizzare attraverso la costituzione del Sistema Museale di Ateneo.
Le collezioni e i musei che compongono il Sistema Museale raccontano la storia non soltanto dell’Ateneo palermitano ma quella dell’intera Sicilia. Costituito nel 2017, ha sede presso l'Orto Botanico di Palermo con il compito di valorizzare, tutelare e incrementare questo già grande patrimonio e, soprattutto, di diffonderne la conoscenza e di promuoverne gli aspetti più interessanti.
Il Sistema Museale di Ateneo in questi ultimi anni ha promosso la valorizzazione del suo patrimonio attraverso mostre, giornate di studio, convegni e  promozione delle visite.
In quest’ultimo contesto si inserisce il progetto di Virtual Tours delle strutture più rappresentative, uno strumento nuovo, efficace per convogliare ulteriormente l’interesse del pubblico verso realtà non ancora ben conosciute e, pertanto, apprezzate da pochi.
L’utilizzo del Virtual Tour, fotografie panoramiche interattive a 360° che ruotano attraverso il movimento del mouse o sfruttando il giroscopio presente in alcuni smartphone, garantisce una sensazione immersiva ed un elevato coinvolgimento dell’utente che può liberamente aggirarsi tra le sale delle collezioni o tra gli spazi aperti dell’Orto Botanico secondo percorsi prestabiliti.
Il Tour è, oggi, ancora in fase di sviluppo: dopo il complesso monumentale, alcuni siti e i musei, è previsto di estenderlo alle collezioni, in particolare, con l’acquisizione delle immagini di oggetti e reperti di particolare interesse al fine di ottenere per ognuno un’accurata panoramica a 360°. In quest’ottica si inquadra anche il lavoro di acquisizione delle immagini dei secchi d’erbario consultabili tramite un database online sulla pagina del cosiddetto Virtual Herbarium.

Musei tematici
Sono sei i Musei tematici del Sistema Museale di Ateneo, realtà ben consolidate già da tanti anni e oggi riconosciute ed apprezzate sia a livello scientifico che culturale. Tra questi, innanzi tutto, l’Orto Botanico che con i suoi 220 anni di storia e la ricchezza di flore coltivate, rappresenta il fiore all’occhiello dei musei viventi europei oltre che la culla della Botanica in Sicilia. Di rilievo sia per l’importanza dei reperti in essi contenuti sia per la cospicua valenza scientifica, il Museo di Zoologia “P. Doderlein”, il Museo di Geologia “G. G. Gemmellaro” e il Museo della Specola, ospitato nei locali dell'antico Osservatorio Astronomico, fondato nel 1790. Infine, il Museo della Radiologia e il Museo Storico dei Motori e dei Meccanismi, singolari per il contenuto delle collezioni, autentici gioielli che costituiscono due realtà museali uniche nel contesto disciplinare che rappresentano.
Museo di Zoologia "P. Doderlein"raccoglie alcune migliaia di esemplari di Invertebrati e Vertebrati.  Risalente alla seconda metà del XIX secolo, è un importante centro di conservazione di materiale zoologico siciliano e mediterraneo. Per la sua particolare strutturazione, regala ai visitatori la stessa atmosfera in cui operavano gli studiosi di Zoologia nella seconda metà dell’800.
l'Orto Botanico è considerato un enorme museo all'aperto, L'Orto Botanico vanta un'attività di oltre duecento anni (fu fondato nel 1795) che ha consentito anche lo studio e la diffusione, in Sicilia e in Europa, di moltissime specie tropicali e subtropicali. La sua peculiarità è data dalla grande ricchezza di specie presenti che ne fanno un luogo ricchissimo di espressioni di flore diverse.
Il Museo di Geologia "G.G. Gemmellaro" offre Oltre 600 mila reperti suddivisi in numerose collezioni, fra le quali spiccano i fossili che abbracciano un intervallo di tempo di oltre 270 milioni di anni e collezioni geologiche e paleontologiche provenienti da tutto il mondo come un cristallo di gesso che contiene una goccia d'acqua del Mediterraneo di 6 milioni di anni fa e lo scheletro umano più antico finora trovato in Sicilia.
Il Museo della Specola è stato fondato nel 1790 da Ferdinando di Borbone e ospitato nei locali dell’antico Osservatorio astronomico, in cima alla Torre Pisana di Palazzo dei Normanni, conserva strumenti astronomici risalenti al XVIII e XIX secolo. Tra questi il celebre Cerchio di Ramsden, strumento unico per tipologia e qualità, col quale Giuseppe Piazzi scoprì nel 1801 il primo asteroide, Cerere Ferdinandea.
Il Museo Storico dei Motori e dei Meccanismi custodisce un'importante collezione di motori, meccanismi, apparecchiature scientifiche e didattiche che costituisce un patrimonio di grande valore a testimonianza dell’evoluzione delle macchine nei vari settori di applicazione. Il Museo svolge, inoltre, attività di ricerca, restauro e divulgazione promuovendo numerose iniziative culturali.
Il Museo di Radiologia è uno dei pochissimi esistenti al mondo. Le diverse sezioni dedicate alle origini della radiologia ed agli scienziati che ne hanno permesso l’evoluzione, consentono di respirare un'atmosfera di un’integrazione scientifico-culturale che proviene da una vera e propria sinergia tra gli elementi storici e gli elementi moderni in uso durante la quotidiana attività della struttura.
Il Munipa - Museo dei Musei, racconta la storia dell’Ateneo palermitano fondato nel 1806. Questo spazio offre un’ampia panoramica sugli episodi più significativi dell’Ateneo attraverso le sue donne e i suoi uomini, dalla fondazione ai giorni nostri. Tale museo racconta la storia
dell’Ateneo, illustrarne le attività e raccontarne i protagonisti del passato e del presente, rafforzando l’identità dell’Ateneo.

Collezioni scientifiche e didattiche
Nel corso degli ultimi anni, l’Università degli Studi di Palermo ha riorganizzato alcune raccolte di oggetti, strumenti e documenti di interesse storico-scientifico e/o didattico ordinandole in tredici collezioni museali visitabili, in genere, previa prenotazione. Inoltre, in alcuni spazi storici di Palazzo Chiaramonte sono state accolte numerose opere d’arte contemporanea e alcune di raffinata cultura settecentesca provenienti dalla Galleria Regionale della Sicilia di Palazzo Abatellis.
La Quadreria Mediterranea è una collezione di arte contemporanea. Si tratta di opere acquisite o donate all'Università di Palermo nel corso del ‘900, espressione di una pittura maturata in ambito mediterraneo. Molte le tele di artisti di pregio come Guttuso, De Pisis, Garajo, Gianbecchina, Rosai, Cordio, Ceccotti, Martorelli, Catalano.
Collezione storica di strumenti di Fisica (circa 500) è stata accumulata nel tempo a partire dal 1811, data in cui il fisico Domenico Scinà ottenne la cattedra di Fisica sperimentale. Di questa collezione fanno parte pezzi relativi a diverse branche della fisica quali la meccanica, la calorimetria, l’acustica, l’elettromagnetismo e l’ottica.
La Collezione storica di strumenti di Chimica espone molte delle antiche attrezzature di laboratorio utilizzate nel tempo dai chimici dell’Università di Palermo sono state raccolte in un allestimento che conserva le tracce della prestigiosa scuola chimica voluta da Stanislao Cannizzaro durante la sua permanenza a Palermo e le cui ricerche furono d’avanguardia in campo nazionale e internazionale.
La collezione di Mineralogia conserva una delle più ricche ed antiche raccolte di minerali oggi presenti in Sicilia. Gli splendidi reperti della serie gessoso-solfifera siciliana, le rocce e i materiali lapidei decorativi, la pregiata ambra siciliana, i preziosi ed antichi strumenti di studio e ricerca costituiscono gli elementi di questa piccola ma significativa raccolta.
le Collezioni del Dipartimento di Ingegneria raccolgono strumenti e apparecchiature appartenute alle singole dotazioni dei vecchi dipartimenti, ultimamente confluiti nel Dipartimento di Ingegneria. Si tratta di materiali utilizzati per studi e prove di ingegneria strutturale, geotecnica, idraulica e di scienza e tecnologia dei materiali.
La Collezione di Entomologia Agraria è costituita una raccolta di materiale a carattere prettamente didattico e divulgativo e una a carattere strettamente scientifico. Costituita negli anni, dall’unione delle diverse collezioni appartenute a docenti dell'Istituto, oggi conta oltre 160 cassette entomologiche e altro materiale scientifico.
Collezione di Anatomia Umana offre numerosi reperti anatomici di grande valore storico, raccolti negli ultimi tre secoli di attività e studio che testimoniano i metodi e gli strumenti usati nell’insegnamento di una delle materie cardine per la preparazione di generazioni di medici.
Collezione di dispositivi storici di Informatica che al suo interno espone oltre 30 dispositivi informatici, di grande rilevanza storica e scientifica che compongono questa collezione, sono provenienti in gran parte dall’ex Centro di Calcolo universitario. Essi rappresentano gli antenati dei moderni calcolatori, testimonianza di decenni di Storia dell'Informatica.
La Collezione di apparecchiature Elettriche, Elettroniche e Informatiche, attualmente in fase di riordino, conserva una grande quantità di strumenti e apparati che hanno fatto la storia dell’elettronica e dell’elettricità. Provenienti in gran parte dalla Regia Scuola di Ingegneria palermitana, ora sono parte del Dipartimento DEIM.
Le Collezioni Scientifiche del Dipartimento di Architettura include i materiali storico-documentari dei fondi di progettisti e artisti raccolti in questa collezione costituiscono un patrimonio culturale di grande valore scientifico e artistico. L’eterogeneità delle fonti e la diversa provenienza rendono la collezione di grandissimo interesse, soprattutto nella prospettiva di un suo prossimo ampliamento e di un'ulteriore valorizzazione.
La Collezione di Fisiologia Umana Conservata dentro delle antiche cappe chimiche, opportunamente restaurate, una  raccolta di singolari e preziose apparecchiature scientifiche (chimografi, miografi, bilance, ecc.), rispecchia la già avanzata attività di ricerca sperimentale condotta a Palermo nel campo della Fisiologia umana, tra la fine dell'Ottocento e i primi del Novecento.
la collezione di strumenti di Psicotecnica contiene alcuni strumenti di Psicotecnica che furono utilizzati anche dall’ex Istituto di Psicologia dell’Università già dai primi anni del dopoguerra. Questi apparecchi di grande valore scientifico, accuratamente catalogati, sono in fase di riordino e in attesa di essere collocati in una adeguata struttura espositiva.
"Grande Abatellis" e la "Quadreria della Regia Università": Palazzo Chiaramonte accoglie una selezione di opere dei Maestri della pittura del Settecento in Sicilia, provenienti dalle Galleria Regionale della Sicilia di Palazzo Abatellis. Si tratta di pale d’altare e di dipinti appartenute a chiese o monasteri chiusi al culto o non più esistenti, in seguito alle opere di riassetto che in diversi periodi hanno interessato il centro storico di Palermo.
Collezione "Lagumina" propone “La Sicilia raccontata dai cartografi”: è un progetto espositivo allestito nel dicembre del 2014, nei locali dell’Ex Carcere dello Steri grazie alla sensibile disponibilità di Antonio Lagumina, che con lunghe e appassionanti ricerche da molti decenni ha costituito una significativa raccolta di cartografia della Sicilia dal XVI al XIX secolo.

L’Università di Palermo possiede un pregevole patrimonio storico, artistico e naturalistico che si unisce ai musei e alle collezioni. Edifici storici di gran pregio, cappelle e dipinti sono stabilmente aperti al pubblico o visitabili su prenotazione; tra questi il complesso monumentale dello Steri, la Cripta delle Repentite, il Convento di S. Antonino e l’Oratorio dei Falegnami. Di interesse sia archeologico che naturalistico, la Fossa della Garofala, piccolo residuo ancora esistente e inalterato del paesaggio di quello che resta della cosiddetta Conca d’Oro.
Fossa della Garofala contiene quindici ettari di verde, un lembo di Conca d’Oro, la vasta piana su cui si estende la città di Palermo, salvato dall’urbanizzazione della parte occidentale della città, costituisce il retaggio di un elegante giardino che deve la sua nascita, nel XIX secolo, a Luigi Filippo d’Orlèans. Oggi è sede dei campi sperimentali del Dipartimento di Scienze Agrarie e Forestali.
Il Convento di Sant'Antonino, acquisito dall’Ateneo palermitano nel 2004, è un vecchio convento francescano situato nei pressi della stazione centrale ferroviaria, ospita oggi il Centro Linguistico d’Ateneo. Costruito nel XVIII venne trasformato, in seguito, in caserma dell’Esercito. Imponenti lavori di restauro lo hanno riportato allo splendore di un tempo.
La Cripta delle Repentite tornato alla luce casualmente nel 2005, durante alcuni lavori di ristrutturazione di un vecchio complesso religioso in via Divisi attualmente destinato a dipartimenti universitari, si presenta ancora integra nella sua originale bellezza. Luogo di sepoltura per le "repentite", conserva un pregevole altare seicentesco pressoché intatto.
La preziosa cappella Oratorio dei Falegnami, incorporata nel Convento dei Teatini, prima sede dell'Ateneo palermitano in via Maqueda, è la ricostruzione dell’oratorio andato distrutto in occasione della realizzazione del portico dell’edificio principale. Chiuso al pubblico ed al culto da numerosi anni, è stato riaperto, con funzione di Cappella Universitaria nel 2009.
Complesso Monumentale dello Steri è un agglomerato di edifici storici di notevole pregio, occupa un’area compresa tra Piazza Marina e via Scopari. E’ sede dell’attività direzionale e gestionale dell’Università. Ne fanno parte il Palazzo Chiaramonte, il Carcere dei Penitenziati, la Cappella di S. Antonio Abate, l’ex Palazzo del Regio Lotto.
Palazzo Chiaromonte, noto come “Steri”, è uno dei luoghi simbolo della città di Palermo. Racchiude sette secoli di arte e di storia della Sicilia. È il primo esempio del nuovo stile architettonico che si affacciava in Sicilia all’inizio del ‘300, lo stile, detto appunto chiaromontano. Il palazzo, dopo diversi utilizzazioni, è oggi sede del rettorato.
Carcere dei Penitenziati, edificio cinquecentesco che al suo interno ha ospitato la sede per lungo tempo delle carceri dell’Inquisizione e del regio Tribunale inoltre, raccoglie, grazie all’opera certosina dell’etnologo palermitano Giuseppe Pitrè che li portò alla luce all’inizio del Novecento, numerosi graffiti, testimonianza diretta dell'oscuro e terribile periodo della Inquisizione.
Chiesa di S. Antonio Abate, elegante cappella, dedicata a Sant’Antonio Abate cui erano devoti i crociati di ritorno dai luoghi santi., fu voluta da Manfredi I. E', infatti, la cappella privata della famiglia dei Chiaramonte. Tra le sue particolarità, su una parete, alto, il rinvenimento di un volto di Cristo somigliante a quello dipinto in una trave del soffitto della Sala Magna dello Steri.
Per maggiori informazioni vai su https://www.musei.unipa.it/