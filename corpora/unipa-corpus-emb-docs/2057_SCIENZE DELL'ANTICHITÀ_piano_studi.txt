Anno Accademico 2023/2024
Laurea magistrale in SCIENZE DELL'ANTICHITA'
Curriculum: SCIENZE DELL'ANTICHITÀ
Per maggiori informazioni vai su http://www.unipa.it/struttura.html?id=707
---------
Classe di Laurea magistrale in Filologia, letterature e storia dell'antichità (LM-15)
Durata 2 anni
Sede PALERMO
Accesso libero
Dipartimento di Culture e società
Codice corso 2057
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
13316	LINGUA E LETTERATURA LATINA (SEMINARIO)	LANDOLFI	9	1° semestre	L-FIL-LET/04	Il corso mira a consolidare e ampliare conoscenze e capacita' di comprensione  in relazione agli elementi fondamentali della lingua e della civilta' letteraria  latina, con particolare riguardo: - agli aspetti linguistici, colti in prospettiva sincronica e diacronica e in relazione  alle variazioni della situazione comunicativa; - al riconoscimento delle specificita' di un testo e del genere di appartenenza,  delle sue peculiarita' lessicali, stilistiche, contenutistiche e, eventualmente.  metriche; - agli aspetti legati alla lettura, traduzione, interpretazione e commento di un  testo della latinita' in poesia (e/o in prosa);  La lettura diretta del testo consentira' di: - conoscere e comprendere questioni concernenti la lingua e civilta' letteraria di  Roma antica anche in relazione al contesto storico e culturale; - raccogliere e interpretare i dati linguistici e letterari ritenuti utili a istituire  collegamenti e a determinare giudizi autonomi; - comunicare informazioni, idee e problemi con linguaggio specialistico e  appropriato alle varie problematiche della disciplina; - sviluppare percorsi autonomi di approfondimento su uno specifico aspetto del  corso, confrontandosi correttamente con la letteratura scientifica.
19028	STORIA E STORIOGRAFIA GRECA (SEMINARIO)	CUSUMANO	9	1° semestre	L-ANT/02	Conoscenza approfondita: a) delle peculiarita' epistemologiche e metodologiche  della Storia antica; b) delle principali concettualizzazioni storiografiche e del  dibattito suscitato in ambito storico-disciplinare; c) capacita' di elaborazione  critica dei dati della tradizione storiografica greca e romana e comprensione  delle dinamiche socio-politiche. Dopo un’introduzione critica allo studio della  storiografia greca di eta' classica (Ecateo ed Erodoto), il corso si concentrera' su  Tucidide come campo privilegiato di indagine. Saranno presentate le linee  principali della storiografia tucididea. Al fine di favorire il coordinamento tra gli  insegnamenti si terranno incontri su tematiche interdisciplinari con altri docenti  dello stesso ssd o di ssd affini (2h).
13315	LINGUA E LETTERATURA GRECA (SEMINARIO)	COZZO	9	2° semestre	L-FIL-LET/02	Il corso si propone di sviluppare negli studenti e nelle studentesse, grazie  all’esperienza di lavoro seminariale, la consapevolezza politico-culturale di un  lavoro di ricerca  e dell’uso del linguaggio, tecnico e non, e la capacita'  espositiva, argomentativa e critica rispetto a qualsiasi ricerca, di cui quella  proposta non costituisce che un semplice caso su cui esercitarsi. In generale, invito tutte e tutti a leggere e a studiare su qualsiasi argomento e  ambito del sapere, e a andare oltre la specializzazione disciplinare, in nome  della cultura che è sempre un campo aperto, che richiede conoscenze diverse,  attenzione, ascolto (molto ascolto), curiosità, amore della fatica, desiderio di  comprendere, riflessione (e il tempo ad essa necessario), consapevolezza. Per  avere idea di una cosa, io credo, è fondamentale avere idea anche di molte altre  e sforzarsi di connetterle tra di loro e con sé; per avere un'idea del mondo greco  antico, è fondamentale  avere un'idea consapevole del mondo odierno (con cui  deve compararlo), coltivare la biologia, fisica, la linguistica, l'antropologia, la  storia, la psicologia, l'economia, l'epistemologia... e la vita. Non ci sono scienze  umane o scienze fisiche: tutte le scienze riflettono modi di vedere  e modi di  vivere umani.
22530	LABORATORIO DI DIGITAL HUMANITIES		3	2° semestre		• Saper riconoscere, alla base degli strumenti digitali specialistici che i classicisti  usano ormai abitualmente, i principi fondamentali dell'Informatica Umanistica  (Digital Humanities)     • Saper applicare quegli strumenti alla creazione di un saggio di argomento  classicistico e all'attivita' professionale nell'ambito della formazione o dei Beni  Culturali
	Gruppo di attiv. form. opzionali		9		
	Gruppo di attiv. form. opzionali II		18		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
14184	TIROCINIO FORMATIVO E DI ORIENTAMENTO		3	1° semestre	
19038	STORIA ROMANA ED EPIGRAFIA (SEMINARIO)	MOTTA	9	1° semestre	L-ANT/03	Metodologie dell'epigrafia latina, lettura ed interpretazione delle testimonianze  epigrafiche, con riguardo alla classificazione delle iscrizioni, agli elementi di  scrittura, onomastica, decifrazione dei formulari, interpretazione del testo,  datazione; analisi critica delle epigrafi in rapporto al contesto storico specifico;  comprensione del valore della documentazione epigrafica in relazione ad altre  tipologie di fonti, in quanto strumento di comunicazione della societa' romana a  livello pubblico e privato.     L'approfondimento sul contesto storico dell'età dei Severi, tramite casi studio,  consentira' di applicare tali metodologie a specifici aspetti di storia politica,  culturale, sociale alla luce del dibattito dei moderni.
20696	LAB LINGUA STRANIERA - COMPETENZE EQUIPARABILI LIV B2		3	1° semestre	
05917	PROVA FINALE		21	2° semestre	
	Gruppo di attiv. form. opzionali III		9		
	Gruppo di attiv. form. opzionali IV		9		
	Attiv. form. a scelta dello studente		9		

Gruppo di attiv. form. opzionali IV
Codice materia	Nome materia	Docente	CFU	Periodo	SSD	Obiettivi Formativi
03182	FILOLOGIA GRECA MEDIOEVALE E MODERNA	CARACAUSI	9	1° semestre	L-LIN/20	Prendere coscienza delle problematiche legate a tradizione del testo, filologia,  ecdotica del neogreco; acquisire una conoscenza diretta di testi specifici,  raggiungere la capacità di orientarsi nel campo linguistico, filologico e letterario  del Greco dal punto di vista diacronico
08931	STORIA DEL PENSIERO EBRAICO	PEPI	9	1° semestre	M-FIL/08	Il corso si propone di fornire  gli strumenti essenziali, di carattere storico,  bibliografico e critico, per orientarsi tra le manifestazioni del pensiero ebraico,  soprattutto antico e medievale,  nelle sue varie articolazioni  e dunque di  condurre lo studente/ssa ad orientarsi con competenza nel dibattito  contemporaneo. Si insisterà sulla stretta relazione tra pensiero ebraico,  pensiero  greco antico ed arabo-islamico. Si analizzeranno alcuni dei principali  temi di riflessione della letteratura ebraica antica e medievale, quali: il rapporto  fede-ragione, la riflessione razionale su Dio, uomo, natura, la centralità  dell’ambito etico, il libero arbitrio, la dimensione sociale e politica, il rapporto  teoria pratica all’interno dell’ortoprassi. Si metterà in luce come gli antichi testi,  quali Torah e Talmud,  sono stati recepiti-rielaborati nell'epoca contemporanea  e  l'importante  contributo del giudaismo alla cultura occidentale.  Gli studenti /     SSE non frequentanti devono concordare il programma con il docente
17168	LINGUA E CIVILTA' GRECA	GRIMAUDO	9	1° semestre	L-FIL-LET/02	CORPO, ANIMA E PASSIONI NEL PENSIERO GRECO. LESSICO, MODELLI,  INTERPRETAZIONI.     Il corso si propone, attraverso la lettura dei testi greci e dei saggi in programma,   di seguire la storia dell'affermarsi di un'idea dell'anima quale entità distinta dal  corpo nella cultura greca e di analizzare i principali modelli interpretativi del  rapporto soma-psyche che essa sviluppa: dal modello psico-somatico  riscontrabile nei poemi omerici alla visione dualistica presente, tra l'altro, nel  Corpus Hippocraticum, fino alla 'tripartizione' che è alla base dell'imponente  costruzione della "Repubblica" di Platone. SI analizzeranno quindi le principali  teorie delle passioni sviluppate in testi medici e filosofici greci, con particolare  attenzione ad Aristotele, a Galeno e allo Stoicismo.   Obiettivo non secondario del corso sara' quello di stimolare gli studenti a  riflettere sulla grande ricchezza e varieta' di posizioni che il mondo greco  sviluppa in relazione al tema proposto, anche attraverso rimandi alla riflessione  e al dibattito contemporanei.
02332	DIDATTICA DEL LATINO	BIANCO	9	2° semestre	L-FIL-LET/04	Il corso mira a consolidare e ampliare conoscenze e capacità di comprensione  in relazione agli elementi fondamentali della lingua e della civiltà letteraria latina.  Gli studenti dovranno acquisire i contenuti e il metodo di studio della disciplina,  al fine di conseguire autonomia di giudizio e capacita' di approccio critico ai testi  e ai messaggi della civilta' latina, dovranno consolidare il loro spirito critico per  la ricerca e la didattica di qualunque ordine e grado.

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
01430	ARCHEOLOGIA E STORIA DELL'ARTE GRECA E ROMANA	MANDRUZZATO	9	1° semestre	L-ANT/07	Il corso mira all’ampliamento e all’approfondimento delle competenze relative ai  principali aspetti dell’archeologia e della storia dell’arte greca e romana,  privilegiando 1) l’analisi delle fonti greche e latine e il loro impatto sulla  formazione della critica d’arte dell’antichita' in eta' moderna, e 2) l’esame  approfondito di siti archeologici rilevanti, di noti complessi monumentali, o di  aspetti e fenomeni significativi delle arti figurative, che consenta di seguirne e di  comprenderne il percorso e i mutamenti nel tempo, nell’ambito del contesto  storico di riferimento. A tal fine, alcune ore di lezione saranno dedicate a visite  didattiche a siti archeologici, musei, o mostre.
14273	LINGUISTICA INDO-EUROPEA	BARTOLOTTA	9	1° semestre	L-LIN/01	Il corso mira a formare linguisti in grado di riconoscere e classificare i fenomeni  che caratterizzano le lingue e il linguaggio in chiave sia diacronica (in relazione  alla famiglia indoeuropea) sia sincronica (in relazione alla famiglia indoeuropea  in comparazione con le famiglie linguistiche del mondo), distinguendo tra  universali assoluti e implicazionali. Il programma didattico prevede lezioni frontali, esercitazioni in aula, e la  presentazione di un elaborato (power point), strumenti volti sia ad accertare il  livello di conoscenza degli studenti durante il corso delle lezioni, sia a sviluppare  la capacita' di comprensione dei contenuti della materia, sia a migliorare le  abilita' comunicative anche in presenza di un pubblico non esperto. Obiettivo del  corso e' di fornire allo studente una salda formazione di base da utilizzare nel  prosieguo degli studi accademici (dottorato di ricerca; master di secondo livello,  ecc.) o nelle professioni che richiedono la specifica competenza maturata dallo  studente in ambito linguistico.  Il corso è focalizzato sulla ricostruzione della lingua indoeuropea in prospettiva  tipologica e di universali linguistici, approccio di ricerca che ricopre un ruolo  fondamentale nell’ambito del dibattito linguistico teorico contemporaneo. Dopo  avere delineato la storia della linguistica indoeuropea a partire dalle origini della  disciplina, si procede ad un confronto ragionato con i principali indirizzi teorici  contemporanei, dalla tipologia al funzionalismo, dalla classificazione genetica al  generativismo e al cognitivismo. Le lezioni vertono su metodi, scopi e risultati  della ricerca linguistica in chiave sia sincronica sia diacronica (indoeuropeistica),  analizzando trasversalmente tutti i livelli dell’analisi linguistica, dalla tipologia  fonologica, a quella morfologica, sintattica, e lessicale. Particolare attenzione è  posta alla ricostruzione in chiave tipologica della lingua indoeuropea. Il programma prevede esercitazioni in aula a partire dall'analisi sia del WALS  (The World Atlas of Linguistic Structures), sia di un fenomeno linguistico in una  lingua indoeuropea antica (greco o latino).
17438	TOPOGRAFIA E URBANISTICA DEL MONDO ANTICO	BURGIO	9	1° semestre	L-ANT/09	Il corso dovrà consentire allo studente non solo la comprensione storica delle  attività umane e dei beni culturali diffusi sul territorio, ma anche la capacità di  inquadrarli nel loro contesto autonomamente e in maniera critica, attingendo alle      diverse fonti documentarie, dal testo letterario ed epigrafico alle testimonianze  della cultura materiale o insediativa.
20529	MODELLI DELL'ANALISI LINGUISTICA	BRUCALE	9	1° semestre	L-LIN/01	Il corso ha come obiettivo prioritario quello di presentare i modelli teorici  principali dell'analisi linguistica, privilegiando la prospettiva storica e del  mutamento. gli studenti apprenderanno le nozioni utili per analizzare e  descrivere il mutamento linguistico a diversi livelli - fonetico, fonologico,  morfologico, sintattico, semantico- (con particolare attenzione ai fenomeni di  analogia, grammaticalizzazione e variazione diacronica del tipo sintattico e  lessicale ) e per comprendere i motivi e le dinamiche del cambiamento.
02036	CIVILTA' BIZANTINA	ROGNONI	9	2° semestre	L-FIL-LET/07	Il corso consentirà di conoscere le linee generali della storia bizantina e della  tradizione storiografica relativa; le fasi di sviluppo della civiltà letteraria e  artistica bizantina tra continuità con il passato ellenico e romano e specificità  originale; il ruolo giocato da Bisanzio nella formazione politica e culturale  dell’Europa medievale, e dell'Italia meridionale in particolare; nella  conservazione e nella trasmissione di testi antichi e medievali. Acquisite le  necessarie conoscenze e gli strumenti metodologici e critici, lo studente sarà in grado di accedere direttamente alle fonti manoscritte e documentarie; di  continuare nella ricerca di ambito bizantinistico; di operare nell’ambito dell'  istruzione superiore; presso enti culturali, archivi e biblioteche; in ambito  editoriale e pubblicistico; nel campo della conservazione e trasmissione del      patrimonio culturale.
11786	FILOSOFIA ANTICA	LASPIA	9	2° semestre	M-FIL/07	OBIETTIVI FORMATIVI DEL CORSO Il corso, rivolto agli studenti del biennio  specialistico di Storia e Filosofia e di Scienze dell'antichita, mira al  conseguimento di obiettivi generali ed altri di natura particolarie attinenti il  programma del corso. Per quanto riguarda gli obiettivi generali, gli studenti  saranno introdotti alla conoscenza diretta e approfondita di uno o piu' testi della  filosofia e della scienza greca, collocati nella loro specificita' linguistica e  culturale e messi in fecondo dialogo con l'attualita. Il testo, o i testi, vanno  collocati nella loro specifica cornice linguistica, storica e culturale, prerequisito  indispensabile per un fecondo dialogo con l'attualita.  Cio' implica la padronanza  di strumenti linguistici, storici, filologici e critici, e la capacita' di saper fare  ricerca in maniera originale. Gli obiettivi specifici del corso ruotano attorno alla      nozione figura e all'opera di Aristotele, di cui andranno indagati i diversi metodi  di lettura nel panorama critico passato e presente, per poi passare decisamente  ad un approfondimento del cuore del progetto di ricerca aristotelico, e al posto  che le scienze della vita occupano in tale progetto. Piu' in dettaglio, si cerchera'  di mettere in questione  una lettura autorevole di Aristotele, che lo identifica con  un edificio statico e sistematico del sapere, e lo vede, in particolare come padre  delle scienze specialistiche.    Il corso prevede attivita' seminariali,  preferibilmente di gruppo, volte a permettere l'acquisizione di un metodo  autonomo di ricerca da parte dello studente e a favorire la cooperazione e la  socializzazione. La frequenza del corso e' caldamente raccomandata.
13318	ECDOTICA E INTERPRETAZIONE DEI TESTI GRECI E LATINI	LUCARINI	9	2° semestre	L-FIL-LET/05	Conoscenza dei principali temi connessi alla trasmissione testuale; capacita' di  comprensione delle caratteristiche formali di un testo; padronanza dei principali  aspetti connessi alla redazione di un'edizione critica a partire da concreti casi  studio. Capacita' di orientarsi nella storia della trasmissione di un testo.  Capacita' di applicare gli strumenti dell'analisi dell'analisi filologica allo studio dei  testi classici

Gruppo di attiv. form. opzionali III
Codice materia	Nome materia	Docente	CFU	Periodo	SSD	Obiettivi Formativi
04463	LETTERATURA LATINA MEDIEVALE E UMANISTICA	BISANTI	9	1° semestre	L-FIL-LET/08	1. Conoscenza delle linee generali della disciplina;  2. Conoscenza delle caratteristiche distintive della lingua e della letteratura  latina medievale e umanistica;  3. Individuazione dei generi letterari, degli autori e dei testi più significativi;  4. Individuazione dei legami fra la letteratura latina medievale e umanistica e la      letteratura latina classica da un lato e, dall'altro, le letterature romanze e  germaniche;  5. In particolare, identificazione delle principali caratteristiche della letteratura  latina medievale di argomento storico e cronachistico.
18530	METRICA GRECA E LATINA	LUCARINI	9	2° semestre	L-FIL-LET/05	Conoscenza dei principali metri greci e latini e delle nozioni basilari della  prosodia e della metrica classica; capacita' di comprensione delle caratteristiche  metriche di un testo; padronanza dei principali aspetti dei diversi metri greci e  latini. Capacita' di riconoscere i tratti di prosa ritmica. Capacita' di applicare gli  strumenti dell'analisi metrica e prosodica all'interpretazione di un testo poetico.
19688	FORTUNA DELL'ARTE CLASSICA	RAMBALDI	9	2° semestre	L-ANT/07	Il corso e' finalizzato a completare la formazione complessiva degli studenti per  quanto riguarda la storia della fortuna dell'arte classica intesa come disciplina  scientifica, favorendo l’acquisizione di un corretto metodo di studio e ricerca. L’organizzazione del corso e' cosi' strutturata: 1. PARTE GENERALE Lo studio delle testimonianze materiali e artistiche dell'antichita' in Italia, dalla  seconda meta' del Settecento a oggi. 2. PARTE MONOGRAFICA Il mito di Roma nell'arte e nella cultura moderne, in Italia e all'estero (Europa e  Stati Uniti).
21150	RELIGIONE E SOCIETÀ DELLA GRECIA ANTICA	CUSUMANO	9	2° semestre	M-STO/06	Conoscenza delle principali concettualizzazioni storico-religiose e socio- antropologiche e del dibattito suscitato in ambito storico-disciplinare. Dopo  un’introduzione critica allo studio della disciplina, il corso si concentrerà su  alcuni rituali particolarmente significativi: il giuramento, l’ordalia, la supplica, la  purificazione, etc. Il focus sarà dedicato alle interazioni culturali e inter-etniche  attraverso questi rituali. Saranno presi in esame i santuari siculi della Sicilia  antica e la lex sacra di Selinunte.
22502	NUMISMATICA GRECA E ROMANA	SOLE	9	2° semestre	L-ANT/04	L’obiettivo del corso è la conoscenza dei principali elementi di numismatica  antica e il rapporto tra moneta, archeologia e storia. Dopo un’introduzione critica  dedicata allo studio della  disciplina, il corso si concentrerà su: gli strumenti pre- monetali, l’origine della moneta, la circolazione monetaria, le tecniche di  fabbricazione delle monete, i tipi monetali nel mondo greco e romano, i sistemi  ponderali, moneta e arte, la moneta nel contesto archeologico; la moneta in  Grecia e a Roma. Particolare attenzione verrà dedicata alle emissioni della  Sicilia e all'esercizio di schedatura delle monete, attraverso l'uso di database  online e repertori specialisti. A conclusione del corso, almeno una lezione si  svolgerà presso uno dei medaglieri della Sicilia. Al fine di favorire il  coordinamento tra gli insegnamenti si terranno incontri su tematiche  interdisciplinari .

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
09357	LINGUA E CIVILTA' LATINA	MARCHESE	9	1° semestre	L-FIL-LET/04	Il corso di Lingua e civiltà latina mira all’approfondimento degli aspetti  fondamentali della civiltà letteraria romana attraverso la lettura e lo studio  consapevole dei testi in lingua latina, sulla base di una concezione della lingua e  della letteratura come privilegiato canale d’accesso all’identità culturale di una  società. In tal senso, obiettivo primario di questo percorso di apprendimento  sarà da un lato il consolidamento delle conoscenze e delle competenze  linguistiche del latino e dall’altro la loro valorizzazione in quanto strumenti per  indagare dall’interno le modalità di rappresentazione elaborate dai Latini per  esprimere la realtà e il relativo sistema di credenze. Il corso si articola in due  moduli; il primo, di tipo istituzionale, ha per oggetto temi e testi specifici della  civiltà letteraria romana, problematizzati attraverso il contatto con strumenti di  indagine e modelli teorici contemporanei. Il secondo modulo del corso, di  approfondimento tematico, ha per oggetto un tema di ricerca da sviluppare in  forma frontale e con attività di tipo seminariale, allo scopo di offrire allo studente  da un lato un ambito concreto di lavoro nel quale compiere in prima persona  l’attività d’indagine, dall’altro un’occasione formativa per affinare i suoi strumenti,  le capacità di interazione e di intervento critico in una discussione a più voci. Per  realizzare il coordinamento con gli altri insegnamenti del corso si programmano  incontri su tematiche di interesse comune, metodi e strumenti. Si consiglia  caldamente agli studenti di iscriversi all'insegnamento attraverso il portale.
17169	EPIGRAFIA GRECA	BONANNO	9	1° semestre	L-ANT/02	Obiettivi del corso sono: la conoscenza dei principali problemi e metodologie connesse alla lettura,  all'interpretazione e all'analisi della documentazione epigrafica nel mondo greco  e alla storia della disciplina; la conoscenza delle diverse tipologie di iscrizioni  greche e delle loro funzioni; la capacita' di leggere autonomamente semplici  testi epigrafici e di interpretarli, contestualizzandoli correttamente nel quadro  storico di riferimento. Al fine di favorire il coordinamento tra gli insegnamenti si terranno incontri su  tematiche interdisciplinari (2h).
19590	DIDATTICA E STORIA DELLA LINGUA GRECA	GIORGIANNI	9	1° semestre	L-FIL-LET/02	Il Corso intende offrire un quadro generale di riferimento della storia della lingua  greca dalle origini sino all’eta' ellenistico-romana. In particolare, le lezioni  verteranno sulla presentazione e discussione di alcune tematiche fondamentali  della disciplina, quali la nascita dell’alfabeto e gli alfabeti greci arcaici sino alla  riforma di Archino, l’origine e la formazione dei dialetti greci di eta' storica, l’uso  dei dialetti e delle lingue letterarie, che saranno presentate attraverso la lettura e  l’analisi di fonti di varia natura (letteraria, epigrafica, papiracea, archeologica). In  tal senso, si propone un approccio agli aspetti dialettali e linguistici della  disciplina che si avvalga tanto delle riflessioni critiche desunte dalla letteratura  secondaria, quanto e soprattutto dall’esame, in fotocopia, di testimonianze  scritte (dall’eta' arcaica sino al Medioevo) atte a illustrare il rapporto tra storia  della lingua greca e forme della scrittura.  La parte didattica del Corso (15 h ca.), intitolata “L’ultima Saffo”, sarà dedicata  allo studio della poesia, della storia della tradizione e della interpretazione  dell’opera della poetessa di Lesbo, e ciò alla luce sia delle ultime più  significative scoperte papiracee sia delle più recenti ricerche critiche in materia.  In particolare, l’opportunità di fare il punto sull’ ‘ultima’ Saffo nasce dalla  circostanza che, a 50 anni dall’edizione critica di Eva-Maria Voigt (1971), è stata  di recente pubblicata (De Gruyter, Berlin/Boston 2021) un’ultima edizione critica  di Saffo con commento e ampia introduzione a cura di Camillo Neri, utile quindi  per rileggere a tutto tondo l’opera della poetessa antica. A partire dalla lettura di  passi scelti, messi a disposizione dal docente in fotocopie prima dell’inizio delle  lezioni, si affronterà in forma seminariale, e con l’attiva partecipazione degli  studenti, lo studio dei frammenti e delle testimonianze della tradizione saffica, ai  fini di un’analisi storico-linguistica, dialettologica e letteraria dei testi presi in  esame, nonché dell’interpretazione storico-culturale degli originari contesti di  produzione, esecuzione e diffusione dell’opera saffica. Ciascuno studente  frequentante (e non) dovrà tenere una breve relazione orale (circa 30 minuti),  predisponendone poi in vista dell’esame finale una sintetica redazione scritta, su  un numero limitato di frammenti e testimonianze concordati in precedenza con il  docente. È prevista la partecipazione di uno studioso esperto, invitato a tenere  una lezione sugli argomenti del Corso.
21303	STORIA DEL TEATRO ROMANO	BIANCO	9	1° semestre		Gli studenti dovranno acquisire i contenuti e il metodo di studio della disciplina, dovranno saper valutare le specificita' della  letteratura teatrale tragica, al fine di conseguire autonomia di giudizio e capacita' di approccio critico ai testi drammatici e ai  messaggi della civilta' latina, dovranno altresi' consolidare il loro spirito critico per la ricerca e la didattica di qualunque ordine  e grado. Gli studenti dovranno acquisire i contenuti e il metodo di studio della disciplina, dovranno saper valutare le specificità della  letteratura teatrale (comica e tragica), al fine di conseguire autonomia di giudizio e capacita' di approccio critico ai testi  drammatici e ai messaggi della civilta' latina, dovranno altresì consolidare il loro spirito critico per la ricerca e la didattica di  qualunque ordine e grado.
	IL TEATRO COMICO	BIANCO	4		L-FIL-LET/04
	IL TEATRO TRAGICO	BIANCO	5		L-FIL-LET/04
09383	RETORICA LATINA	CASAMENTO	9	2° semestre	L-FIL-LET/04	Gli obiettivi formativi del corso mirano a fornire una adeguata conoscenza dei  tratti peculiari della retorica latina, con particolare riguardo per gli aspetti della  sua evoluzione, per il riconoscimento delle specificita' linguistiche e le tradizioni  di genere.  Il corso, articolato in due moduli, affrontera' nella prima parte in  particolare le relazioni che legano contesto storico-culturale e produzione  retorica nella poliedricita' di testi con cui essa si presenta; nella seconda  il  fenomeno delle scuole di declamazione e la retorica di eta' imperiale.     Coordinamento tra insegnamenti: secondo quanto stabilito nella seduta del  Corso di Studio del 4/07/2016, al fine di favorire il coordinamento tra gli  insegnamenti una parte del corso sara' dedicata al tema interdisciplinare  "retorica e arte".
13432	STORIA DELLA SICILIA GRECA	SAMMARTANO	9	2° semestre	L-ANT/02	Il corso mira a fornire una solida competenza di base sui principali eventi che  hanno caratterizzato la storia della Sicilia antica e sugli aspetti piu' rilevanti delle  strutture sociali, delle istituzioni e delle attivita' economiche delle citta' greche e  non greche dell'isola. Particolare attenzione verra' dedicata, nella prima parte      del corso, alla storiografia occidentale, strumento indispensabile per la  conoscenza della storia della Sicilia. Al fine di favorire il coordinamento tra gli insegnamenti, si terra' un seminario su  tematiche interdisciplinari (2h).
23311	FORME DEL PENSIERO TECNICO DALLA GRECIA ANTICA AD OGGI	PROVENZA	9	2° semestre	L-FIL-LET/02	Il Corso intende offrire un quadro generale di riferimento relativo alla nozione di  techne ed alla sua articolazione filosofica e storica dalle origini sino all’eta'  ellenistico-romana, in rapporto con le età successive, ed in particolare col  pensiero moderno e contemporaneo. In particolare, le lezioni verteranno sulla  presentazione e discussione di alcune tematiche fondamentali della disciplina, quali la techne in relazione alla physis, alla episteme, alla  poiesis ed alla empeiria, la techne del medico e quella del musico, la retorica. Esamineremo i modi in cui la cultura greca ha cercato di articolare le proprie  conoscenze teoriche sul mondo e sull'uomo, e il pensiero sulle abilità pratiche,  dando particolare rilievo al rapporto tra physis, techne ed episteme, al sapere in  relazione alla società e al rapporto tra economia e società nel mondo antico e  nella contemporaneità. Obiettivo formativo fondamentale sarà la comprensione dello sviluppo storico  della filosofia e della scienza greca in relazione alla storia ed alla società,  sapendo assegnare le giuste collocazioni geografiche e cronologiche ai vari  autori, e sapendo individuare le condizioni sociali, economiche, storiche,  culturali del loro contesto, e in che modo essi interpretarono, trascesero, o  anche sovvertirono tali costrutti culturali di partenza. Gli studenti istituiranno  relazioni tra le opere antiche ed il pensiero  a noi contemporaneo, e  comprenderanno le continuità storiche e le discontinuità critiche che, di volta in  volta, ci collegano e ci separano dagli Antichi. Una parte delle lezioni frontali del Corso (7-8 h ca.) sarà dedicata alla seguente  tematica: “La mousikè techne nel pensiero filosofico e nella trattatistica  musicale”. La docente e gli studenti condurranno in forma seminariale, partendo  dall’analisi di passi scelti, lo studio della terminologia musicale nota sia dai testi  poetici e filosofici, sia dai trattati musicali, prevedendo la traduzione e il relativo  puntuale commento storico linguistico, storico-musicale, letterario e critico- testuale dei passi individuati tra quelli scelti dalla docente ed inclusi nella  dispensa messa a disposizione degli studenti per lo studio (vd. programma del  Corso). Obiettivo non secondario del corso sara' quello di stimolare gli studenti a  riflettere sulla grande ricchezza e varieta' di posizioni che il mondo greco  sviluppa in relazione alla techne, anche attraverso rimandi all'attualita' e alla  riflessione contemporanea sul tema. Cio' nella convinzione che l'esercizio della  techne e la riflessione ad essa relativa  rappresentino una parte importante della  civilta' greca.

