Anno Accademico 2023/2024
Laurea in SCIENZE DELLE ATTIVITÀ MOTORIE E SPORTIVE
Curriculum: L-22 SCIENZE DELLE ATTIVITÀ MOTORIE E SPORTIVE (SEDE DI PALERMO)
Per maggiori informazioni vai su http://www.unipa.it/struttura.html?id=533
---------
Classe di Laurea in Scienze delle attività motorie e sportive (L-22)
Durata 3 anni
Sede PALERMO
Numero posti in programmazione locale: 230
Dipartimento di Scienze Psicologiche, Pedagogiche, dell’Esercizio Fisico e della Formazione
Codice corso 2118
---------
Obiettivi Formativi
Obiettivi specifici:
Il Corso di laurea ha l'obiettivo di fare acquisire agli studenti una solida preparazione nel campo delle attività motorie e sportive e, in particolare, nell'ambito delle quattro aree indicate nel D.L. 8 maggio 1998 n°178: tecnico-sportiva, della prevenzione e dell'educazione motoria adattata, manageriale e didattico-educativa.
La preparazione nel campo delle attività motorie e sportive è basata sulla conoscenza del corpo umano, delle sue funzioni, della bioenergetica e del metabolismo cellulare e della biomeccanica dei movimenti.
Le conoscenze fondamentali acquisite nell'ambito dell'area tecnico-sportiva forniscono competenze sia sulla teoria e la metodologia dell'allenamento e sui metodi di valutazione motoria e attitudinale nello sport che sulla teoria, la tecnica e la didattica di varie specialità sportive.
Le conoscenze fondamentali acquisite nell'ambito dell'area della prevenzione e dell'educazione motoria adattata forniscono competenze sia, in generale, sulla teoria e la metodologia del movimento umano che sulla teoria, la tecnica e la didattica delle attività motorie indirizzate a soggetti di tutte le età e sulle attività motorie preventive e compensative, finalizzate al mantenimento di una migliore efficienza fisica in ogni epoca della vita e di un più idoneo stile di vita.
Le conoscenze fondamentali acquisite nell'area manageriale riguardano discipline giuridiche ed economiche e forniscono le competenze di base per l'organizzazione e la gestione delle strutture nelle quali si svolgono attività motorie, sportive, ricreative e turistiche, oltre che l'organizzazione di eventi nell'ambito dello sport e delle attività motorie.
Le conoscenze fondamentali acquisite nell'area didattico educativa riguardano, oltre che discipline psicologiche e pedagogiche, l'apprendimento motorio e lo sviluppo delle capacità motorie in età evolutiva e sono finalizzate alla formazione professionale d'educatori e animatori per le attività motorie e sportive ricreative e del tempo libero.
Gli obiettivi formativi vengono raggiunti attraverso lezioni frontali tenute dai docenti delle singole discipline, attività seminariali, finalizzate ad approfondimenti di argomenti specifici, esercitazioni ed attività tecnico-pratiche sul campo ed in laboratorio, tirocini formativi presso strutture qualificate nelle quali si svolgono attività motorie e sportive, studio individuale su libri di testo di livello post-secondario e su materiale didattico e scientifico fornito dai docenti o raccolto autonomamente dallo studente.
Inoltre, il Regolamento didattico del corso di studio e l'offerta formativa saranno tali da consentire agli studenti che lo vogliono di seguire percorsi formativi nei quali sia presente un'adeguata quantità di crediti in settori affini e integrativi che non sono già caratterizzanti.
A conclusione del suo percorso, lo studente realizzerà un elaborato che dimostri le competenze acquisite nel raccogliere informazioni nel proprio campo di studio, di elaborarle autonomamente in una prospettiva di sintesi multidisciplinare e di comunicarle sinteticamente e con chiarezza.
---------
Sbocchi Occupazionali
Profilo:
Esperto delle attività motorie e sportive
Funzioni:
Tecnico delle attività motorie e sportive
Tecnico chinesiologo
Competenze:
- conduzione e controllo dell'esecuzione di programmi di attività sportive individuali e di gruppo;
- conduzione e controllo dell'esecuzione di programmi di attività motorie individuali e di gruppo a carattere educativo e ludico-ricreativo;
- conduzione e controllo dell'esecuzione di programmi di attività motorie finalizzate al recupero ed al mantenimento del benessere psico-fisico, anche in ambito chinesiologico;
-conduzione e controllori attività di fitness individuali e di gruppo.
Sbocchi:
-Accesso ai Corsi di laurea magistrale LM47, LM67, LM68
-Accesso a master universitari di I livello
-Strutture sportive pubbliche e private
-Associazioni a finalità ricreativo-sociali
-Mezzi di informazione
-Industrie che forniscono prodotti per lo sport
---------
Caratteristiche della Prova Finale
Per conseguire la laurea lo/a studente/ssa deve avere acquisito 180 CFU compresi quelli relativi alla prova finale pari a 4 CFU.
La prova finale ha l'obiettivo di verificare il livello di maturità e la capacità critica del/la laureando/a, con riferimento agli apprendimenti e alle conoscenze acquisite, a completamento delle attività previste dall'ordinamento didattico.
La prova finale consiste in una prova scritta o orale secondo modalità definite dal regolamento sula prova finale del Corso di Studio per ogni anno accademico, nel rispetto e in coerenza della tempistica, delle prescrizioni ministeriali e delle inerenti linee guida di Ateneo.
---------
