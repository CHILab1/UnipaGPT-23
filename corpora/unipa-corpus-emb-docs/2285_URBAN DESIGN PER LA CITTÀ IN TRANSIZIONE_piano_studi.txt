Anno Accademico 2023/2024
Laurea in URBAN DESIGN PER LA CITTA' IN TRANSIZIONE
Curriculum: URBAN DESIGN PER LA CITTÀ IN TRANSIZIONE
Per maggiori informazioni vai su http://www.unipa.it/struttura.html?id=2549
---------
Classe di Laurea in Scienze della pianificazione territoriale, urbanistica, paesaggistica e ambientale (L-21)
Durata 3 anni
Sede PALERMO
Accesso libero
Dipartimento di Architettura
Codice corso 2285
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
23094	CITTÀ IN TRANSIZIONE	GIAMPINO	6	1° semestre	ICAR/21	Il Corso di Città in Transizione, previsto al primo anno del CdS, si propone di  fornire agli/alle studenti/esse i necessari punti di riferimento teorici e i  fondamenti della progettazione urbanistica per rileggere criticamente sia le  principali sfide che la contemporaneità pone alle città ai territori sia le risposte  operative messe in campo per affrontarle. Attraverso un approccio empirico,  basato sullo studio di casi a differenti scale e situati in contesti geografici, politici  e culturali differenti, gli/le studenti/esse saranno in grado di conoscere e  comprendere le relazioni complesse che si stabiliscono tra fenomeni urbani e  processi di cambiamento sociale, economico, politico e ambientale. Al      medesimo tempo, gli/le studenti/esse saranno in grado di comprendere come le  pratiche o gli strumenti di pianificazione rispondo alla complessità delle sfide in  corso, con particolare attenzione alle strategie e alle soluzioni tecniche adottate  anche in relazione alla natura dei soggetti coinvolti nelle esperienze progettuali  analizzate.  Al fine di rafforzare le competenze linguistiche degli studenti, verranno suggeriti  alcuni riferimenti bibliografici, saggi e articoli di giornale in inglese relativi agli  argomenti trattati durante il corso.  Altresì, ogni studente dovrà elaborare una  presentazione in inglese su un argomento/caso studio assegnato dalla docente.
23095	SPAZIO E SOCIETÀ	GIUBILARO	8	1° semestre	M-GGR/01	OBIETTIVI FORMATIVI Il corso di Spazio e società, collocato al primo anno del CdS, intende stimolare  l’apprendimento di nuovi punti di vista per l’analisi delle città, attraverso un  percorso interdisciplinare (in accordo con gli altri insegnamenti del I anno, in  particolare con il Laboratorio di Analisi dell'urbano) che miri a una comprensione  in chiave critica non soltanto dei fatti, ma anche delle interpretazioni che gli  abitanti o utenti danno degli stessi fatti. A tal fine, il corso intende invogliare le  studentesse e gli studenti a sviluppare curiosità scientifica nei confronti del  territorio analizzato (in primis le città) e degli attori sociali che lo abitano.  Allo scopo di rafforzare le competenze in lingua inglese delle studentesse e  degli studenti, verrà discusso in aula in lingua inglese il contributo illustrato  "Ways of Knowing" di Palat Narayanan, Nipesh; Cornea, Natasha; Dhesi,  Surindar; Shreshtha, Promina (vd. testi consigliati) e verranno mostrati video e  documentari in lingua originale.
23098	ENGLISH FOR URBAN PLANNING (in inglese)		3	1° semestre		Gli studenti a questo livello dovrebbero acquisire una gamma lessicale che  consenta loro di: - Comprendere in maniera chiara i punti principali di una conversazione su  argomenti familiari che si incontrano regolarmente al lavoro, a scuola, nel tempo  libero, ecc. - Affrontare la maggior parte delle situazioni che possono verificarsi durante un  viaggio in una zona in cui si parla la lingua inglese - Produrre testi semplici su argomenti familiari o di interesse personale - Descrivere esperienze ed eventi, sogni, speranze e ambizioni e fornire  brevemente ragioni e spiegazioni su opinioni e progetti
23126	ANALISI DELL'URBANO + BASI PER IL GIS C.I.	TODARO	14	Annuale		ll Laboratorio introduce lo studente del primo anno nel campo della disciplina urbanistica, attraverso la sua duplice  dimensione teorica ed applicativa, nell'analisi, interpretazione e predisposizione al progetto dei fenomeni insediativi urbani e  territoriali. Il Laboratorio e' indirizzato a fornire ai futuri analisti competenze tecniche di base necessarie per l’elaborazione,  comunicazione e presentazione delle differenti analisi urbane e territoriali. Il laboratorio oltre a lavorare con tecniche di analisi  consolidate utilizzera' un metodo che intende stimolare nuovi punti di vista per l’analisi delle citta e del territorio, attraverso un  percorso interdisciplinare (in accordo con gli altri insegnamenti del I anno). Tale metodo contribuira' ad una comprensione  non soltanto dei fatti, ma anche a nuovi modi di rappresentarli. Gli esercizi applicativi, condotti in uno o più ambiti della Città  Metropolitana di Palermo, si muovono proprio in questa direzione al fine di leggere la storia dei luoghi, le trasformazioni  avvenute, l’uso attuale attraverso la ricerca, i sopralluoghi e le riflessioni comuni in aula. Il Laboratorio intende invogliare gli  studenti a sviluppare curiosita' scientifica nei confronti delle citta' e del territorio analizzato e sui differenti strumenti che hanno  contribuito alla loro costruzione e al loro sviluppo.  Occasione di particolare interesse didattico sarà la partecipazione attiva degli studenti ad almeno una pratica urbanistica  reale condotta da uno o più comuni della Città Metropolitana di Palermo. Inoltre, al fine di migliorare la padronanza della lingua inglese, ogni studente dovrà elaborare la recensione scritta in inglese  di un testo (articolo o saggio) proposto dalla docenza e discuterne collettivamente in aula durante uno specifico seminario  tenuto in lingua inglese. Il corso si propone di fare conoscere agli studenti la Cartografia come base per il GIS (Geographical Information System), con  particolare riferimento ai sistemi cartografici piu' diffusi, al formato dei dati, alla georeferenziazione, all'uso, archiviazione e  reperimento dei prodotti oggi utilizzati per la rappresentazione e la conoscenza del territorio. Il corso si propone inoltre di fare  acquisire una capacita' di comprensione del linguaggio tecnico di quanto trattato, anche con riferimento alla lingua inglese, e  una capacita' di approfondimento attraverso la consultazione di siti dedicati.
	BASI PER IL GIS	MIDULLA	4		ICAR/06
	ANALISI DELL'URBANO (LABORATORIO)	TODARO	10		ICAR/20
23385	DISEGNO DIGITALE PER LA CITTÀ (LABORATORIO)	GAROFALO	8	1° semestre	ICAR/17	Il corso si propone di fornire agli allievi le conoscenze teoriche basilari utili alla  lettura e alla rappresentazione, a scale differenziate, della citta' e del territorio  sia naturale che artificiale. Lo studio e l’applicazione dei differenti metodi di  rappresentazione (proiezioni ortogonali ed assonometria) consentiranno di  sviluppare il linguaggio grafico e l’espressivita. In particolare l’esperienza formativa e' finalizzata alla realizzazione di elaborati  grafici sia con tecniche manuali che con tecniche informatiche, scegliendo con  consapevolezza i metodi di proiezione e le tecniche di rappresentazione negli  specifici ambiti dell’Architettura, dell’Ambiente e del Territorio.
22665	STORIA DELL'ARCHITETTURA E DELLA CITTÀ	SCADUTO	6	2° semestre	ICAR/18	Il corso di Storia dell’architettura e della citta' affronta i processi storici che  hanno informato l'architettura e l'urbanistica di età contemporanea, in un periodo  che va dalla seconda metà del Settecento al Novecento, in ambito europeo e  mondiale (americano), selezionando alcune chiavi di lettura principali: opere,  modelli progettuali e protagonisti; cantieri e tecniche realizzative; modalita' e  strumenti di rappresentazione; aspetti socio-economici e norme legislative) e  operando, in particolare, gli opportuni approfondimenti,  Il corso intende offrire agli studenti gli elementi di base per la comprensione  dell’architettura nel contesto geografico preso in esame e  nell’arco temporale  individuato (seconda metà  XVIII  secolo - XX secolo), ma anche sviluppare  negli stessi la capacita' di riconoscere, leggere e interpretare criticamente il  progetto d’architettura, alle sue diverse scale, dall'edificio alla citta' e il suo ruolo  nella trasformazione della città; inoltre necessari approfondimenti riguarderanno  i fenomeni e le dinamiche di formazione e trasformazione degli insediamenti  urbani nel medesimo arco temporale, riconoscendovi i principi, gli strumenti e le  modalita' attuative proprie del progetto della citta' e dei processi di costruzione  dei suoi spazi fisici, coerentemente allo specifico indirizzo formativo ed  operativo del Corso di Studio.
23093	METODI MATEMATICI E STATISTICI PER IL TERRITORIO	DALBONO	6	2° semestre	MAT/05	Il corso, unitamente ad una finalita' formativo culturale mirata ad abituare al  rigore logico e ad affinare le capacita' critiche di ragionamento, ha l'obiettivo di  fornire agli studenti i concetti di base, gli strumenti ed i metodi matematici  dell'analisi matematica, della geometria, dell'algebra lineare e della statistica utili  alle applicazioni.
23097	METODI PER GLI STUDI DI POPOLAZIONE	BUSETTA	5	2° semestre	SECS-S/04	Obiettivo del corso e' quello di fornire agli studenti le metodologie e le tecniche  di base necessarie alla misurazione ed alla comprensione dei fenomeni  demografici. Lo studente sara' in grado di discutere le problematiche legate alle  dinamiche di mortalita, fecondita, migrazione e sviluppo demografico anche con  l’ausilio delle teorie di popolazione illustrate durante il corso. Attraverso l’utilizzo  di dati ricavati dalle principali fonti ufficiali (Istat, Eurostat, Nazioni Unite, OECD)  gli studenti dovranno infine sviluppare la capacita' di commentare  autonomamente l'andamento dei principali fenomeni demografici, sia a livello  nazionale che internazionale, attraverso l'elaborazione e la rappresentazione  grafica degli opportuni indici e/o tassi. Inoltre, gli studenti frequentanti avranno la possibilita' di acquisire abilita' e  capacita' relative alla comprensione e presentazione di un paper demografico in  lingua inglese. Il lavoro di gruppo si concludera' con una presentazione del  lavoro in aula.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
13351	ALTRE CONOSCENZE UTILI PER L'INSERIMENTO NEL MONDO DEL LAVORO		2	1° semestre	
23100	VALUTAZIONE DELLA SOSTENIBILITÀ AMBIENTALE ED ECONOMICA	NAPOLI	6	1° semestre	ICAR/22	Il corso di Valutazione della Sostenibilità Ambientale ed Economica, collocato al  secondo anno del CdS, intende stimolare l’apprendimento dell’approccio della  sostenibilità all’analisi della città, del territorio e dell’ambiente attraverso un  percorso interdisciplinare (in accordo con gli altri insegnamenti del II anno)  orientato non soltanto all’analisi, ma anche alle interpretazioni delle  trasformazioni urbane, territoriali e ambientali in atto. A tal fine, il corso intende  invogliare gli studenti a sviluppare interesse scientifico nei confronti del territorio  analizzato e di tutti gli attori sociali, economici e politici, anche internazionali,  che vi operano.
23105	GOVERNO DEL TERRITORIO	SCHIAVO	8	1° semestre	ICAR/21	Obiettivo del Corso: esplorare le questioni relative all'urbanistica, ai suoi  fondamenti, e alla sua evoluzione, inquadrando temi e problemi, secondo un  approccio interdisciplinare, nel tempo e nello spazio geografico e sociale di  riferimento, in Italia, Europa e America.  A conclusione del Corso l'allievo deve avere cognizione della complessità e  delle interrelazioni tra fenomeni e cultura disciplinare.
23109	DIRITTO URBANISTICO E TUTELA DELL'AMBIENTE E DEL PAESAGGIO	CAVALLARO	6	1° semestre	IUS/10	Il corso mira a dotare lo studente delle conoscenze necessarie per acquisire una visione unitaria del diritto urbanistico e della legislazione ambientale e della  capacita' di identificare la disciplina di riferimento, con un sufficiente grado di autonomia al fine di inquadrare la corretta soluzione dei profili applicativi nel contesto della pianificazione e progettazione urbanistica
23379	RIGENERAZIONE DELLA CITTÀ CONTEMPORANEA (LABORATORIO)	ABBATE	10	Annuale	ICAR/21	Il laboratorio ha molteplici finalita: - Fare acquisire consapevolezza dell’attuale assetto della citta' contemporanea  con particolare riferimento alle citta' meridionali in relazione al ruolo dei centri  storici, agli strumenti urbanistici, alla politica delle amministrazioni, ai programmi  di opere pubbliche, agli obiettivi della riqualificazione urbana, ai soggetti  implicati nelle trasformazioni. - Insegnare una metodologia di analisi e interpretazione dei tessuti urbani delle  citta' storiche, mediante l’analisi tipologica, finalizzata al recupero/riutilizzazione  degli edifici storici e alla riqualificazione urbana. - Fare svolgere una esercitazione in aree selezionate nel centro storico di  Palermo o in altri centri storici siciliani nel quadro delle problematiche urbane e  territoriali.  - Fare esercitare gli studenti nella scrittura assegnando a ciascuno una o più  recensioni di testi consigliati anche in lingua inglese.
23108	ECONOMIA CIRCOLARE PER LE CITTÀ E I TERRITORI	PROVENZANO	5	2° semestre	SECS-P/06	Lo studente alla fine del corso sara' in grado di leggere e comprendere i  principali aspetti inerenti l’analisi regionale nei suoi diversi aspetti: storici, con particolare riferimento ai problemi dei differenziali di crescita in Italia e nelle regioni europee; analitici, riguardanti l’analisi dei modelli tradizionali e moderni della  localizzazione industriale e dei processi innovativi; quantitativi, concernenti le misure della concentrazione spaziale e di alcune determinanti della produttivita' locale;  paradigmatici, nel senso di una diversa attenzione alle aree ed ai processi  marginali di cambiamento originati a livello regionale. Inoltre saranno indicati alcuni aspetti  dei principali cambiamenti economici in atto.
23122	ANALISI SPAZIALI AVANZATE + 3D MAPPING PER IL TERRITORIO C.I.	PICONE	12	2° semestre		Il modulo di Analisi Spaziali Avanzate, collocato al secondo anno del CdS, intende stimolare l’apprendimento di tecniche di  analisi dello spazio attraverso un percorso interdisciplinare (in accordo con i docenti del modulo di 3D Mapping per il  Territorio) che miri a rappresentare geograficamente dati quantitativi e qualitativi. A tal fine, il corso intende invogliare studenti  e studentesse a sviluppare autonomia e competenza nell'uso dei dati che più possono servire per descrivere il territorio. Il corso si prefigge di fornire agli allievi le conoscenze teoriche e pratiche di base sull’impiego delle nuove tecnologie di rilievo  e rappresentazione digitale per la mappatura del paesaggio e per la gestione dei dati e delle informazioni sul territorio.
	3D MAPPING PER IL TERRITORIO (LABORATORIO)	MORENA	6		ICAR/17
	ANALISI SPAZIALI AVANZATE (LABORATORIO)	PICONE	6		M-GGR/01
23378	STORIA DELLA CITTÀ E DEL TERRITORIO (LABORATORIO)	DI FEDE	6	2° semestre	ICAR/18	Il Laboratorio di Storia della Citta’ e del Territorio affronta i fenomeni di  formazione e trasformazione degli insediamenti urbani in ambito europeo e  mediterraneo, dal Medioevo al XX secolo, riconoscendovi i principi, gli strumenti  e le modalita' attuative proprie del progetto della citta' e dei processi di  costruzione dei suoi spazi fisici, coerentemente allo specifico indirizzo formativo  ed operativo del Corso di Studio. Attraverso un articolato percorso didattico, in alcuni momenti svolto in lingua  inglese, l’attività del laboratorio perseguira’ l’obiettivo di sperimentare  concretamente le corrette procedure e gli specifici strumenti metodologici  dell'indagine storica, approfondendo le tematiche investigative gia’ delineate nel  corso di Storia dell’architettura e della citta’, mediante l’analisi applicata ad  alcuni casi studio. Ciò permetterà di fare acquisire agli studenti la capacita' di impostare un iter  investigativo corretto per ricerche mirate nell'ambito di tali discipline; in tal modo  si andra' ad affinare e arricchire l'insieme degli strumenti di analisi applicabili agli  insediamenti urbani, che lo studente dovra' imparare ad utilizzare correttamente  durante il Corso di Studio.
23383	PAESAGGIO URBANO: MORFOLOGIA E PROGETTAZIONE (LABORATORIO)		6	2° semestre	ICAR/14	Obiettivo del corso e' quello di lavorare nella grande varieta' e ricchezza, ma  insieme unita' e legame, delle specificita' che contribuiscono alla formazione del  progetto architettonico e urbano degli spazi aperti, in modo da far acquisire allo  studente la capacita' di intuire la complessita' attraverso la selezione di un  numero di questioni ristretto ma capace di indurre una catena di effetti. Altresì, il  corso si propone di fornire allo studente gli strumenti teorici per riconoscere/ interpretare gli elementi morfologici e tipologici del paesaggio urbano e  suburbano contemporaneo su cui intervenire. A conclusione del corso lo  studente deve aver acquisito familiarita' con l’idea di processo progettuale e  deve saperne governare lo sviluppo nell’ambito di un’applicazione dotata di un  programma di limitata complessita. Il pianificatore deve avere la capacita' di  controllo dell'intero processo. Al fine di rafforzare le competenze linguistiche degli studenti, verranno suggeriti  alcuni riferimenti bibliografici, saggi e articoli in inglese relativi agli argomenti  trattati durante il corso.

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
14184	TIROCINIO FORMATIVO E DI ORIENTAMENTO		6	1° semestre	
23119	DESIGN URBANO INCLUSIVO + PROCESSI DI INNOVAZIONE SOCIALE C.I.	BONAFEDE	15	Annuale		Il corso intende fornire le conoscenze di base inerenti gli oggetti di studio e di ricerca della Sociologia. Alcuni dei temi su cui  vertera' il corso riguarderanno le origini della sociologia come scienza, i paradigmi sociologici, il rapporto fra teoria e ricerca  empirica, nonche' i molteplici oggetti di studio costituiti dai diversi fenomeni sociali (la societa' moderna, la trama del tessuto  sociale, la cultura, le norme sociali, la differenziazione e le disuguaglianze, la riproduzione della societa, il rapporto fra  economia, politica  e societa, la popolazione e l’organizzazione del territorio, la globalizzazione). La seconda parte del corso analizzera' i diversi approcci paradigmatici che orientano la ricerca sociale (positivista,  neopositivista, interpretativista), sia in ambito micro, sia meso, sia macrosociologico Tenuto conto degli specifici obiettivi formativi del Corso di Laurea, il Laboratorio di Design urbano inclusivo è strutturato in  modo da integrarsi con il modulo di Processi d’innovazione sociale e fornire ai futuri pianificatori junior le competenze  necessarie per elaborare, comunicare e presentare uno strumento urbanistico in connessione con le politiche urbane.  L’obiettivo del Laboratorio è infatti condurre gli studenti a simulare uno strumento di riqualificazione/rigenerazione urbana  inclusiva delle istanze degli abitanti (latenti, esplicite e/o conflittuali) con riferimento anche a piani e politiche previste in  un’area marginale di uno dei comuni dell’Area Metropolitana di Palermo. A tal fine si intende accrescere negli studenti la  responsabilità sociale implicita nel disegno urbano inclusivo e formare professionisti riflessivi consapevoli. L’esercizio  applicativo, in un’area marginale del sistema metropolitano di Palermo, si muove in questa direzione al fine di accrescere la  consapevolezza sul potenziale che le scelte di pianificazione e le politiche pubbliche rivestono nel promuovere forme di  cambiamento urbano maggiormente sostenibili e giuste, sotto il profilo economico, sociale ed ambientale.
	PROCESSI DI INNOVAZIONE SOCIALE	LO VERDE	5		SPS/10
	DESIGN URBANO INCLUSIVO (LABORATORIO)	BONAFEDE	10		ICAR/20
23121	METABOLISMO URBANO E RESILIENZA+SMART MOBILITY PER CITTÀ SOSTENIB.C.I	BADAMI	14	1° semestre		Il corso completa la formazione degli studenti del corso di laurea triennale in "Urban design per la Città in Transizione" sui  temi della Pianificazione Urbana e Territoriale affrontando le questioni che caratterizzano attualmente la pianificazione e la  gestione del territorio urbano ed extraurbano, le problematiche della pianificazione di area vasta e le peculiarita' della  pianificazione di settore. Il corso struttura la sua articolazione attraverso l’intreccio delle tre categorie interpretative "territorio", "norme" e "strumenti",  ovvero: l’analisi e il riconoscimento delle caratteristiche dei contesti urbani e territoriali; la conoscenza dell’apparato giuridico  e del sistema normativo da questo discendente nella loro dimensione evolutiva; il sistema degli strumenti di pianificazione  urbana e territoriale in Italia e richiami ai sistemi di pianificazione esteri. Costituiscono argomento di particolare approfondimento la dimensione ecosostenibile della pianificazione territoriale, la  pianificazione paesaggistica e le politiche culturali come strumento di sviluppo sociale, economico, culturale e territoriale. Il  corso prevede la conduzione di lezioni e di esercitazioni in inglese al fine di potenziare le capacità comunicative degli studenti  in una lingua veicolare. Gli obiettivi formativi del modulo vengono arricchiti e completati attraverso la conduzione coordinata di sopralluoghi didattici e  di esercitazioni svolti congiuntamente con il modulo di "Smart Mobility per Città Sostenibili". La fase conclusiva del corso prevede attivita' di accompagnamento agli esami. In coerenza agli obiettivi formativi del Corso di Laurea, il modulo introduce gli allievi al tema della mobilità intelligente (smart)  per città sostenibili dal punto di vista ambientale, economico e sociale e alle questioni connesse alla concezione  dell’infrastruttura viaria (stradale e ferroviaria) e al suo inserimento nell'ambiente costruito in relazione alle esigenze di  accessibilità in area urbana, alla densità delle reti di infrastrutture (esistenti o in progetto), ai modelli di trasporto alternativi e  alla mobilità connessa, cooperante e automatizzata. Tenuto conto del ruolo della mobilità nelle città sempre più sostenibili, green, a impatto climatico zero, a zero incidenti e  circolari, il corso fornisce gli strumenti di base per la concezione delle strade (nei tratti correnti e nelle intersezioni) in ambito  urbano e per la valutazione delle ricadute ambientali dell’azione progettuale e dell’esercizio viario a scala urbana, nonché  appropriate conoscenze per la progettazione delle infrastrutture ferroviarie. Al fine di migliorare la comprensione degli  argomenti trattati nella fase di didattica frontale, saranno svolti, in forma autonoma e/o in gruppo, esercizi progettuali dedicati  alle applicazioni progettuali più frequenti nel campo professionale. Al termine del corso, l’allievo/a, oltre a saper inquadrare  correttamente la progettazione della viabilità nell'ambito dell’urban design e della pianificazione territoriale anche in  conseguenza delle altre discipline curriculari, sarà in grado di riconoscere e di analizzare i problemi alla base della  concezione dello spazio stradale in coerenza ai temi collegati alla transizione digitale ed ecologica, e di proporre soluzioni  progettuali in grado di innescare modelli e profili di mobilità sostenibili, anche in vista dei contesti lavorativi entro cui si troverà  ad operare.
	METABOLISMO URBANO E RESILIENZA	BADAMI	8		ICAR/21
	SMART MOBILITY PER CITTÀ SOSTENIBILI	GRANA'	6		ICAR/04
05917	PROVA FINALE		4	2° semestre	
23118	BIODIVERSITÀ URBANA + PAESAGGIO E BIODIVERSITÀ AGRARIA C.I.	BAZAN	12	2° semestre		Definire l'insieme degli studi che hanno portato alla consapevolezza del ruolo della agrobiodiversità sull'equilibrio  ecosistemico. Relazione con il concetto di paesaggio in base ai diversi approcci disciplinari e la differenza tra paesaggio,  territorio, ambiente, habitat, spazio e simili ; paesaggio agrario e agro-forestale quale sintesi tra natura, storia, uso del suolo  e percezione; - definire il concetto di Paesaggio Agrario Tradizionale (PAT); definire i concetti di vocazionalita' ambientale e  biodiversita' di interesse agrario nell’evoluzione del paesaggio;  fornire nozioni e tecniche analitiche per studiare i paesaggi  agrari e agro-forestali nell’ottica di un approccio legato a “servizi ecosistemici”; il paesaggio agrario siciliano nell’ecosistema  mediterraneo con l’evoluzione da “paesaggio agro-forestale antico” agli innumerevoli “paesaggi agrari tradizionali”; dalla  conservazione alla tutela del sistema paesaggio agrario; individuazione degli indicatori di diverse unita' ambientali e  paesaggistiche e dei principali elementi del paesaggio rurale siciliano; definire, attraverso esempi, principi e strumenti della  valorizzazione gli elementi da valorizzare del sistema paesaggio agrario siciliano. Obiettivo dell'insegnamento e' fornire strumenti conoscitivi e metodologici di analisi e interpretazione della complessita'  biologica ed ecologica degli spazi verdi dei sistemi urbani utilizzando come chiave di lettura la biodiversita'.  Il corso si  propone di fornire un quadro conoscitivo dei temi inerenti la biodiversita' in relazione alla progettazione e gestione sostenibile  degli spazi verdi. Sara' posta particolare attenzione allo studio della diversita' biologica, con particolare attenzione alle piante,  intesa come elemento fondante nella valutazione della qualita' della vita nei centri urbani
	PAESAGGIO E BIODIVERSITÀ AGRARIA	SOTTILE	6		AGR/03
	BIODIVERSITÀ URBANA	BAZAN	6		BIO/03
	Attiv. form. a scelta dello studente (consigliate)		12		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
23410	VAS E TECNICHE E PROCEDURE DI VALUTAZIONE + TECNICA URBANISTICA C.I.	TRAPANI	12	1° semestre		Prerequisiti Non sono richieste conoscenze di base della materia. È auspicabile una conoscenza di base della lingua inglese, degli      strumenti informatici di base. È auspicabile che l’allievo al terzo anno possegga conoscenze di base di tecnica urbanistica  (es.: concetti base del piano regolatore generale e dei piani attuativi) e analisi urbanistica territoriale (es.: costruzione dello  stato di fatto e della programmazione a fini urbanistici; struttura dei vincoli).  Conoscenza e capacita' di comprensione Il corso mira a fornire allo studente metodologie di analisi ed interpretazione della citta' e strumenti di progettazione  urbanistica per la strumentazione della Valutazione Ambientale Strategica (VAS). Gli studenti conosceranno i principali  esempi di buone pratiche nazionali ed europee relative alla VAS.  Il corso ha l’obiettivo di fornire le basi del concetto di valutazione strategica e del transition management fino all’applicazione  della valutazione di sostenibilità ambientale (DNSH) ricompresa nei nuovi strumenti di programmazione a livello comunitario  (Next Generation EU) e nazionale (PNRR) e il loro impatto sulla nuova programmazione dei fondi strutturali (FESR  2021-2027).  Capacita' di applicare conoscenza e comprensione Lo studente acquisira' capacita' di applicare le conoscenze acquisite attraverso lo studio delle esperienze e delle buone  pratiche di valutazione applicate alla pianificazione territo-riale e attraverso la comparazione dei casi di studio, l’analisi dello  stato dell’arte e la sperimentazione condotta attraverso esercizi da eseguire in aula sulla VAS.  Autonomia di giudizio Lo studente acquisira' capacita' di riconoscere, interpretare e valutare i differenti scenari di VAS relativi nelle varie fasi della  pianificazione urbana alle diverse scale. Gli studenti acquisiranno autonoma capacita' di giudizio che li renda in grado di valutare potenzialita' e criticita' dei differenti  impatti territoriali al fine di elaborare opportune ed efficaci elaborazioni di VAS per l’implementazione sostenibile del piano.  Abilita' comunicative Lo studente acquisira' abilita' nell’utilizzare il lessico disciplinare e la capacita' di espressione attraverso l’adopero delle leggi  relative alla VAS nell’ambito della pianificazione territoriale per la regolazione delle trasformazioni fisiche della citta' e del  territorio.  Gli studenti acquisiranno abilita' nella comunicazione verbale con particolare attenzione al rapporto diretto con le  amministrazioni pubbliche mediante il rapporto diretto con esse per l’acquisizione dei dati necessari alla esercitazione sulla  VAS.  Capacita' d’apprendimento Lo studente acquisira' la capacita' di analizzare le diverse componenti naturali e antropiche per la costruzione della VAS e di  impostazione della metodologia DNSH. Inoltre, lo studente avrà la capacita' di acquisire le conoscenze scientifiche fornite attraverso le lezioni e la bibliografia del  corso e anche capacita' di rivolgere autonomamente l’interesse verso le informazioni relative alla VAS ed alle discipline  collaterali. Lo studente sarà in grado di utilizzare le metodologie apprese per individuare soluzioni adeguate rispetto a problemi specifici  ed in contesti territoriali di valutazione differenti da quelli oggetto dell'esercitazione.  Valutazione dell’apprendimento Verifica finale - Criteri di valutazione Lo studente dovrà redigere un rapporto in formato di testo con eventuali tabelle e grafici e foto riguardante un processo di  VAS riferito a un comune a sua scelta. L’esaminando dovrà presentare l’elaborato di testo con riferimento a tutte le parti oggetto del programma (a tal proposito si  veda: “Programma dell’insegnamento” nel campo seguente) anche con riferimento ai testi consigliati lella lista allegata. La verifica finale mira a valutare se: a)lo studente ha padronanza delle tecniche di progettazione urbanistica avviate con i laboratori e la piena conoscenza e  comprensione degli argomenti affrontati, b)lo studente ha acquisito competenza interpretativa, autonomia di giudizio, e capacità di affrontare e risolvere problemi di  VAS in casi concreti di progettazione urbanistica; c)lo studente apprende i principi dell’integrazione tra pianificazione spaziale e costruzione nel quadro delle politiche  comunitarie degli ultimi due decenni con particlare riferimento all’attuale periodo di programmazione (FESR); d)La verifica finale prevede la valutazione con un voto in trentesimi.  OBIETTIVI FORMATIVI  L'obiettivo formativo del corso è fornire allo studente la capacità di analizzare ed interpretare le componenti naturali ed  antropiche per individuare le componenti strutturali della VAS. Tali obiettivi saranno raggiunti utilizzando metodi e strumenti operativi disciplinari per progettare le piu' adeguate valutazioni  delle trasformazioni urbane indotte dal piano. Partendo dagli esempi e dalle esperienze di successo della Vas nell’urbanistica italiana ed europea vengono presi in esame  differenti casi di studio esemplificativi delle problematiche della valutazione strategica. Vengono presentate buone pratiche estratte da processi in atto a livello nazionale e internazionale, si utilizza la metodologia  della compilazione di formulari da compilare. Il corso prevede la partecipazione a lezioni ed esercitazioni relativi a casi concreti di VAS nella progettazione urbanistica. L’attività del corso è finalizzata alla organizzazione della VAS per la pianificazione della evoluzione della città in modo  sostenibile secondo obiettivi condivisi di tipo sociale, economico, ambientale e culturale nel rispetto dell’ordinamento giuridico  attuale nonché' all’uso consapevole ed etico della pianificazione territoriale per la interpretazione/guida delle trasformazioni  urbane e territoriali. Lo studente apprenderà quindi i principi, i metodi e le tecniche dell’analisi strutturale finalizzata alla VAS per il progetto di  pianificazione e simulerà un processo di costruzione della VAS nell'ambito di un complessivo processo di pianificazione      urbana e territoriale integrata.  ORGANIZZAZIONE DELLA DIDATTICA  Attività di Lezioni frontali, Esercitazioni in aula, seminari con esperti, sopralluoghi in uffici pubblici dedicati alla valutazione dei  fatti di pianificazione e programmazione dello sviluppo sostenibile.  Modalità di valutazione La prova finale del Corso può essere sostenuta solo dopo il completamento del lavoro di laboratorio e consiste in un esame  orale sugli argomenti trattati nelle lezioni. A questa valutazione è assegnato un punteggio di 30/30, più l'eventuale lode.  Nell’esame orale lo studente dovrà dimostrare di aver acquisito la conoscenza e la capacità di ragionamento critico di teorie  metodi e strumenti trattati nel corso. Nella valutazione dell’esame orale la determinazione del voto finale tiene conto di:  1) Conoscenza dell’'argomento;  2) Capacità critica di ragionamento;  3) Impiego di un adeguato linguaggio tecnico-scientifico;  4) Capacità di relazione tra gli argomenti. La valutazione degli elaborati analitico-progettuali tiene conto di:  1) Correttezza dei calcoli  2) Costruzione degli elaborati cartografici  3) Completezza di contenuti  4) Capacità descrittive della parte testuale  Per la valutazione del lavoro di laboratorio sono previste due consegne: una consegna intermedia basata sugli elaborati  prodotti nelle fasi I^ e II^ del lavoro; una valutazione finale basata sugli elaborati prodotti nella III^ fase del Laboratorio.  Alla valutazione del lavoro progettuale è assegnato un punteggio massimo complessivo di 30/30, più l'eventuale Lode. Il voto  d'esame complessivo terrà conto degli esiti delle due valutazioni relative all’esame orale ed al lavoro durante le esercitazioni.  Prova orale e scritta per le esercitazioni  Esame orale Obiettivo del corso è fornire allo studente un insieme di strumenti teorici e tecnici per consentirgli di analizzare la città sul  piano morfologico e funzionale e sviluppare progetti di scala urbana in un’ottica di sviluppo sostenibile. Lo studente svilupperà queste competenze attraverso un’organizzazione didattica articolata in due momenti formativi: • Lezioni frontali, nelle quali verranno richiamati i fondamenti della pianificazione urbanistica e fornite indicazioni disciplinari,  tecniche e normative per comprendere il ruolo dei diversi dispositivi di pianificazione e gestione urbana e territoriale; • Project work, attraverso il quale gli studenti saranno chiamati ad applicare un insieme di tecniche per l’analisi e  l’interpretazione del fenomeno urbano e per applicare tecniche di pianificazione alle varie scale.
	VAS E TECNICHE E PROCEDURE DI VALUTAZIONE	TRAPANI	6		ICAR/21
	TECNICA URBANISTICA	VINCI	6		ICAR/21
23417	ARCHEOL.DEI PAESAGGI E GIS+RESTAURO DEI PARCHI E DEI GIARD. STORICI CI	PRESCIA	12	1° semestre		Lo studente dovrà comprendere la dimensione storica delle attivita' umane e dei beni culturali diffusi nel territorio, in  particolare riguardo l'evoluzione del paesaggio rurale e urbano, dall'antichita' ai nostri giorni. Obiettivo del corso e' la  comprensione dei processi di trasformazione del territorio e delle citta', dovuti all’attivita' dell’uomo, e la lettura degli indicatori  di continuita' (sopravvivenze) nell’attuale paesaggio agrario e urbano. Tale obiettivo sara' perseguito tramite l’apprendimento  di una metodologia di analisi e di interpretazione dei tessuti agrari e urbani, sia delle citta' a continuita' di vita, sia delle citta'  abbandonate sin dall’antichita', mediante l’analisi planimetrica e l'uso degli applicativi GIS. Il modulo di Restauro dei parchi e dei giardini storici  nel corso integrato Archeologia dei paesaggi e GIS + Restauro dei  parchi e dei giardini storici ha lo scopo di proporre:   - la conoscenza della storia, delle teorie e specifiche metodiche del restauro applicato ai parchi e giardini storici, cercando di  educare la sensibilità dell’allievo ad apprezzare i valori del paesaggio, nelle sue componenti naturali e antropiche riferite ai siti  archeologici e ai giardini progettati. Saranno offerte anche notazioni sui sistemi di catalogazione e gestione di tali siti tramite  censimenti, piattaforme e GIS, in relazione, naturalmente alle specifiche Carte, norme e Linee-guida prodotte su tali temi in  ambito nazionale e internazionale (MIC e ICOMOS).
	RESTAURO DEI PARCHI E DEI GIARDINI STORICI	PRESCIA	6		ICAR/19
	ARCHEOLOGIA DEI PAESAGGI E GIS	BURGIO	6		L-ANT/09
23418	LAB: SFIDE PER TERRITORI IN TRANSIZ.+SOLUZ. TECNOLOG+PLACE BRANDING CI	CROBE	12	1° semestre		Il Modulo ha come obiettivo quello di fornire agli studenti strumenti teorici e metodologici per sviluppare le competenze  necessarie per lo sviluppo di un progetto di Place Branding di cui verranno definite le aree di intervento, il carattere  multidisciplinare e in particolare il rapporto con la pianificazione territoriale e il design della comunicazione visiva.  Il Modulo affronterà inoltre alcune tematiche propedeutiche al progetto proprie del Design della Comunicazione Visiva quali la  tipografia, la teoria del colore, la psicologia della percezione e il layout per fornire le conoscenze e le competenze di base  necessarie per la progettazione di tutti gli artefatti comunicativi, analogici e digitali, utili la per l’analisi, la cura e la  trasmissione del patrimonio materiale e immateriale di un territorio.  Le tematiche verranno approfondite attraverso lezioni teoriche, l’analisi di casi studio, esercitazioni in itinere e un progetto  finale che avrà come oggetto un territorio siciliano.    Alla fine del Modulo gli studenti avranno acquisito le conoscenze e le competenze metaprogettuali e progettuali necessarie  per gestire in autonomia e in team l’estrazione e l’interpretazione di dati raccolti sul campo, la loro trasmissione e  rappresentazione  per produrre infine un ecosistema di prodotti e servizi che rispecchino l’identità visiva pubblica di un  territorio. Obiettivo dell’insegnamento è la formazione sulle tematiche proprie dei processi di trasformazione/produzione di risorse  (rinnovabili e non) negli insediamenti, nell’ottica della sostenibilità ambientale e dell’economia circolare. Gli studenti saranno  invitati ad affrontare nuove sfide che li condurranno a comprendere i principi e di criteri per la progettazione e la pianificazione  di soluzioni tecniche negli spazi pubblici e delle infrastrutture, in relazione al contesto (climatico, socioeconomico, culturale,  tecnologico, ecc.) e nel rispetto dei requisiti connessi alla salvaguardia dell’ambiente (materiali da costruzione naturali/ artificiali, risorse energetiche, rinnovabili/non rinnovabili, idriche, ecc.). Si tratterà della configurazione e/o del recupero delle  aree urbane tenendo conto delle esigenze della società contemporanea che è sempre più indirizzata a configurare/rigenerare  insediamenti confortevoli, sicuri, inclusivi, sani ed a bassa impronta ecologica. Nel corso delle ore del modulo verranno trattati temi specifici che potranno concorrere alla formazione del bagaglio culturale  ed operativo del pianificatore per la redazione di soluzioni tecniche per esempi di piani tematici. A conclusione del Corso lo  studente deve saper declinare le soluzioni su spazi aperti, infrastrutture e servizi urbani, reti tecnologiche. Le soluzioni  saranno proposte secondo le più recenti tendenze alla sostenibilità ambientale e all’inclusione, secondo gli orientamenti  tecnologici più aggiornati per finalizzare le previsioni di piano. La sfida è l’adeguamento degli insediamenti alle esigenze  dell’utenza contemporanea e alla salvaguardia e valorizzazione dell’ambiente. Di fronte alle grandi trasformazioni insediative, ambientali e socioeconomiche in atto, le aree interne – spesso erroneamente  definite non-urbane – vivono una situazione di marginalizzazione, depauperamento materiale, sociale e demografico. Oltre al  divario economico e culturale, oltre alla mancanza di servizi essenziali, patiscono una forte disuguaglianza di riconoscimento. Ripensare un futuro per queste aree, interne e marginalizzate da una lunga assenza di politiche, significa decostruirne  innanzitutto l’idea di perifericità e di marginalità, cui esse hanno rimandato per un lungo periodo.  La grande sfida delle politiche e delle pratiche di pianificazione sarà invertire lo sguardo, per non pensare a questi territori  come deficitari, e liberare e mettere in moto le energie latenti. In molti di questi territori si registrano, infatti, segni di rinascita,  atti di ri-territorializzazione. Sono territori oggetto di una riscoperta, interessati da pratiche di riappropriazione e riattivazione in cui un ruolo fondamentale  è svolto dalla cultura, dalla sperimentazione di forme produttive alternative, dalla riscoperta in chiave contemporanea delle  risorse territoriale.  A partire da queste premesse, il laboratorio ha l’obiettivo di sviluppare progetti di riconnessione e valorizzazione del territorio  (relativamente a un territorio individuato come caso studio) attraverso una riscoperta, lettura, interpretazione, messa in rete,  del fermento in atto e delle risorse esistenti.
	PLACE BRANDING	COSTA	3		ICAR/13
	SOLUZIONI TECNOLOGICHE	NICOLINI	3		ICAR/12
	SFIDE PER I TERRITORI IN TRANSIZIONE	CROBE	6		ICAR/21

