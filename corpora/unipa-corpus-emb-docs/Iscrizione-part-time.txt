Iscrizione part-time
Lo studente che non può dedicarsi a tempo pieno allo studio universitario può decidere di iscriversi all’università a tempo parziale, scegliendo i soli insegnamenti da sostenere nel corso dell’anno accademico (minimo 30 CFU, massimo 40 CFU).
Non possono accedere al tempo parziale gli studenti fuori corso.

Per quali corsi è prevista l’iscrizione part-time?
Soltanto per i Corsi di Studio attivi afferenti al D.M. 270/2004.Consulta l’Offerta formativa e scegli il tuo corso.

Come ci si immatricola/iscrive a tempo parziale?
Presentando la domanda di immatricolazione con acquisto crediti attraverso il Portale Studenti (per maggiori informazioni, consulta la pagina Come immatricolarsi).
Presentando la domanda di iscrizione con acquisto crediti attraverso il Portale Studenti (per anni successivi al primo).
In entrambi i casi sarà necessario avere l’ISEE universitario del proprio nucleo familiare in corso di validità e pagare i contributi dovuti con il sistema PagoPA.
Non è necessario recarsi in Segreteria né per immatricolarsi (al primo anno), né per iscriversi (ad anni successivi al primo).

Ci sono agevolazioni sulle tasse?
Lo status di studente impegnato a tempo parziale comporta il pagamento della tassa regionale, del bollo e, in funzione dell’ISEE, del contributo onnicomprensivo di Ateneo nella misura del 60% per le fasce da 0 a 15 e del 80% per le fasce superiori.
È concesso il pagamento della tassa regionale, del bollo e, in funzione dell’ISEE, del contributo onnicomprensivo di Ateneo nella misura del 50%, alle seguenti categorie:
Studente lavoratore con contratto a tempo determinato e/o indeterminato, della durata minima di un anno a decorrere dall’anno accademico antecedente a quello di immatricolazione o di iscrizione, con un reddito di almeno 6.500 euro fiscalmente dichiarato.
Studentessa madre o studente padre, per i primi tre anni di vita del bambino.
Studenti-atleti dichiarati tali ai sensi delle delibere del S.A. n. 28/2019 e n. 303/2019.

Quali sono i vantaggi dell’iscrizione a tempo parziale?
Oltre a una riduzione del contributo omnicomprensivo, lo studente part-time ha il diritto di svolgere la carriera universitaria in un tempo superiore a quello previsto senza andare fuori corso.
Un insegnamento pagato ma non sostenuto deve essere acquistato nuovamente l’anno successivo?
No, gli insegnamenti acquistati e non sostenuti nell'anno accademico in corso vengono conservati e potranno essere sostenuti l’anno successivo.

Cosa si intende per procedura di immatricolazione/iscrizione standard?
L’immatricolazione/iscrizione a tempo pieno (full-time), senza l’acquisto di crediti.

Ci sono incompatibilità fra esoneri e iscrizione part-time?
Oltre alla riduzione del contributo omnicomprensivo descritta precedentemente, non sono previsti altri esoneri per le iscrizioni part-time.

Quali sono i limiti dell'iscrizione part-time?
L’acquisizione dello status di studente part-time decorre dall’anno accademico di accoglimento della relativa istanza e non può essere variata in corso d’anno.
Lo studente part-time deve restare tale per almeno due anni accademici.
Il passaggio dall’iscrizione a tempo pieno a quella a tempo parziale è consentito una sola volta nel corso del ciclo di studi, due volte nel caso di Corsi di Laurea Magistrale a ciclo unico.
Lo studente part-time non potrà effettuare un passaggio di corso di studio nell'anno accademico in corso. Inoltre, le immatricolazioni con trasferimento in entrata, con abbreviazione di corso e quelle per decaduti o rinunciatari sono previste solo nella modalità standard (full-time).
Per maggiori informazioni vai su https://www.unipa.it/target/futuristudenti/iscriviti/iscrizione-part-time/index.html