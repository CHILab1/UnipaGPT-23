ISCRIZIONE A TEMPO PARZIALE
Lo status di studente impegnato a tempo parziale può essere chiesto nei tempi e con le modalità previste dallo specifico Regolamento e comporta il pagamento della tassa regionale, del bollo e, in funzione dell’ISEE, del contributo onnicomprensivo di Ateneo, nella misura del 70% per le fasce da 0 a 15 e 90% per le fasce superiori.
Alle seguenti categorie di studenti:
    Studente lavoratore con contratto a tempo determinato e/o indeterminato, della durata minima di un anno a decorrere dall’anno accademico antecedente a quello di immatricolazione o di iscrizione, con un reddito di almeno 6.500 euro fiscalmente dichiarato;
    Studentessa madre o studente padre, per i primi tre anni di vita del bambino;
    Studenti-Atleti;
sarà concesso il pagamento della tassa regionale, del bollo e, in funzione dell’ISEE, del contributo onnicomprensivo di Ateneo nella misura del 50%.
È consentito il passaggio di status da studente a tempo parziale a tempo pieno non prima che siano trascorsi due anni di carriera a tempo parziale. Ai fini del computo della durata legale del Corso di laurea l’iscrizione in modalità part time equivale a metà anno.

Per maggiori informazioni vai su https://www.unipa.it/servizi/segreterie/.content/documenti/regolamenti_calendari/2023/5105144-def_regolamento-contribuzione--studentesca-2023---24-2.pdf