Percorso di Orientamento online UniPaOrienta
Sei confuso o indeciso su diversi corsi di studio?
Puoi fare il percorso di orientamento online con un operatore di orientamento durante un colloquio individuale.
Se hai già fatto il percorso di orientamento online a scuola, prenota il colloquio individuale per parlare con un operatore di orientamento al fine di chiarire i risultati e capire come migliorare le tue competenze.
Obiettivo e metodologia
L’obiettivo è quello di coinvolgerti in un percorso di orientamento volto ad instillare conoscenze e motivazioni che facilitino l’accesso al mondo universitario. 
Inizierai con la compilazione di un questionario di orientamento, utile a conoscere meglio le tue competenze trasversali e le aree professionali di tuo interesse.
Risultati di orientamento
Al termine della compilazione del questionario di orientamento ti verrà inviato via email il risultato sotto forma di videopersonalizzato e interattivo che potrai guardare in qualsiasi momento e conservare nel tempo; attraverso una scheda PDF puoi scaricare e conservare i risultati dei test. 
Il video ha i seguenti obiettivi:
raccontarti quanto emerso dal questionario di orientamento; 
stimolarti ad approfondire l’orientamento verso i diversi corsi di laurea universitari, attraverso i servizi personalizzati del COT e scaricando e-book dell’offerta formativa e My Unipa (app di Unipa);
spingerti, se sei interessato alle materie giuridiche, a proseguire il percorso.
Istruzioni per la compilazione del questionario
Cellulare con sistema operativo e browser aggiornati all’ultima versione;
Connessione dati internet nel caso non sia disponibile il wi-fi;
Un account e-mail valido e accessibile direttamente dallo smartphone;
Auricolari;
Prestare attenzione alla compilazione dei dati anagrafici, in particolare la e-mail, la scuola e la classe;
È necessario inserire tutte le risposte della prima parte per procedere alla seconda; nella seconda parte, è obbligatorio scegliere 3 aree di interesse;
Alla conferma finale, il tempo di attesa per la ricezione della e-mail è di circa 5 minuti. Non è necessario inviare di nuovo la richiesta;
Controllare nella e-mail tutte le cartelle (cartella Promozioni, Spam);
Chi sceglie l’area giuridico-politica continuerà con «Orientamento giuridico»;
Scaricate l’E-BOOK.
Per maggiori informazioni vai su https://www.unipa.it/strutture/orientamento/studenti/Percorso-di-Orientamento-online-UniPaOrienta/