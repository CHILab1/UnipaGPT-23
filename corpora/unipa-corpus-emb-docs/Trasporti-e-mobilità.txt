Trasporti e mobilità

L’Università degli Studi di Palermo e l’AMAT Palermo S.p.A hanno siglato una convenzione per lo sviluppo di un progetto di mobilità sostenibile dedicato alla comunità universitaria, composta da studenti, docenti e personale tecnico amministrativo, che prevede tariffe agevolate e l’estensione del servizio amiGO car sharing e del servizio Bike sharing nelle sedi universitarie di Palermo e nei poli universitari decentrati di Agrigento, Caltanissetta e Trapani. 
Il progetto di qualità che l’Università di Palermo ed AMAT realizzeranno è finalizzato all’ottimizzazione della viabilità, dei servizi di collegamento e della sicurezza delle sedi interessate individuando, al contempo, le priorità di intervento e le azioni strategiche per il potenziamento dei servizi di trasporto pubblico, sia collettivo, sia individuale, allo scopo di disincentivare l’uso dei mezzi privati. 
Il servizio amiGO car sharing sarà esteso con l’istituzione di un ulteriore parcheggio, oltre ai due già esistenti, nei pressi dell'Edificio 17 del Campus universitario di Viale delle Scienze e nelle sedi decentrate di Agrigento, Caltanissetta e Trapani.
Anche il servizio Bike Sharing Palermo sarà esteso con l’istituzione, oltre ai due già esistenti, di un ulteriore cicloparcheggio con 18 posti biciclette nei pressi dell'Edificio 17 del Campus di Viale delle Scienze, e di cicloparcheggi nelle sedi di via Archirafi, Sant’Antonino, e all’ex Hotel de France.
Saranno supportate attività di formazione, ricerca e sviluppo ed ogni forma di scambio culturale, ponendo in essere iniziative volte a diffondere la conoscenza delle politiche sulla mobilità sostenibile, sulla qualità dell’aria, della vita della città, della vita nelle città e del trasporto pubblico. Sarà inoltre promossa l’estensione del servizio amiGO car sharing con ulteriori parcheggi e stalli nelle sedi UniPa a Palermo, Agrigento, Caltanissetta e Trapani.
 
La convenzione stipulata da UniPa e AMAT prevede agevolazioni dedicate all'intera comunità universitaria per l'acquisto dell'abbonamento annuale AmiGo a un prezzo ridotto del 50% e per la fruizione, a tariffe agevolate, dei servizi amiGO car e bike sharing.
Il servizio è attivabile registrandosi sul sito AmiGO by AMAT o scaricando l'app AMIGO per Android su Google Play o per iPhone su App Store, ricercando la voce “amigo car sharing”.
Gli studenti UniPa possono richiedere un contributo per l'attribuzione di abbonamenti annuali gratuiti.
Per maggiori informazioni vai su https://www.unipa.it/target/futuristudenti/vivere-la-citta/trasporti-e-mobilit/