Anno Accademico 2023/2024
Laurea in STATISTICA PER L'ANALISI DEI DATI
Per maggiori informazioni vai su http://www.unipa.it/struttura.html?id=557
---------
Classe di Laurea in Statistica (L-41)
Durata 3 anni
Sede PALERMO
Accesso libero
Dipartimento di Scienze Economiche, Aziendali e Statistiche
Codice corso 2131
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
16127	MATEMATICA	TUMMINELLO	9	1° semestre	SECS-S/06	OBIETTIVI FORMATIVI DELL’UNITA’ DIDATTICA 1: Funzioni di una variabile  reale.  1) enunciare e dimostrare i fondamentali teoremi dell’analisi di funzioni di una  variabile reale; 2) utilizzare i teoremi e le regole del calcolo differenziale e      integrale per l’analisi di funzioni di una variabile reale; 3) spiegare e motivare le  fasi del processo logico-deduttivo che permettono di rappresentare un problema  reale tramite un modello matematico.  OBIETTIVI FORMATIVI DELL’UNITA’ DIDATTICA 2: Funzioni di piu' variabili  reali.  1) estendere alle funzioni di piu' variabili i fondamentali teoremi delle funzioni di  una variabile reale; 2) utilizzare i teoremi e le regole del calcolo differenziale e  integrale per l’analisi di funzioni di piu' variabili; 3) utilizzare le conoscenze e  capacita sviluppate durante il corso per analizzare e descrivere tramite modelli  matematici problemi reali.
17358	LINGUA INGLESE LIVELLO  B 1 (in inglese)		3	1° semestre	
20578	LABORATORIO PYTHON	DI MARIA	6	1° semestre	SECS-S/01	Il corso si propone di fornire allo studente nozioni base di programmazione in  Python, con un approccio orientato all’analisi statistica. Gli studenti saranno in  grado di scrivere algoritmi di complessità bassa o media per risolvere quesiti o  svolgere specifiche analisi statistiche, utilizzando le funzioni e i pacchetti  appropriati.
22605	STATISTICA ESPLORATIVA CON LABORATORIO C.I.	PLAIA	12	1° semestre		Il corso mira a fornire gli elementi base utili per lo studio dei fenomeni collettivi. La statistica infatti analizza in termini quantitativi i fenomeni il cui studio richiede l’osservazione di un insieme di  manifestazioni individuali. In particolare verranno introdotti i metodi di quella parte della Statistica, nota come Statistica Descrittiva, rivolti all’analisi delle  caratteristiche di un collettivo osservato nella sua totalità. Alla fine del corso l'alunno sara' in grado di individuare i metodi e le tecniche adeguati all'analisi e applicarli , sintetizzando i  risultati nel modo piu' efficace. Il corso ha come obiettivo fondamentale di offrire allo studente gli strumenti per  potere utilizzare in maniera consapevole l'ambiente di programmazione  statistica R. Alla fine del corso lo studente dovra' essere in grado di risolvere  problemi e condurre analisi statistiche elementari con le nozioni imparate  durante il corso.
	LABORATORIO DI R	SCIANDRA	6		SECS-S/01
	STATISTICA ESPLORATIVA	PLAIA	6		SECS-S/01
01736	CALCOLO DELLE PROBABILITA'	SANFILIPPO	9	2° semestre	MAT/06	Lo studente  dovra' essere in grado di descrivere e rappresentare alcuni  fenomeni aleatori (con l'eventuale utilizzo del software R),  relativi anche ad  altre discipline,  mediante opportuni  modelli probabilistici. In particolare, per  ogni fenomeno aleatorio lo studente  dovra' essere in grado di:  giustificare eventuali distribuzioni di probabilita' utilizzate;   fornire  i piu' comuni valori di sintesi; di valutare adeguatamente  probabilita' di  eventi (condizionati e non);   aggiornare probabilita';   sfruttare risultati teorici sia  per ottenere trasformazioni di numeri  aleatori sia   per semplificare problemi piu' complessi.  Inoltre, utilizzando i concetti fondamentali del corso e quelli del ragionamento  logico matematico, lo studente dovra' saper risolvere alcuni “paradossi” del  calcolo delle probabilita', anche se questi vengono presentati  in forme diverse.
02285	DEMOGRAFIA	BUSETTA	6	2° semestre	SECS-S/04	Obiettivo del corso e' quello di fornire agli studenti le metodologie e le tecniche  di base necessarie alla misurazione ed alla comprensione dei fenomeni  demografici. Lo studente sara' in grado di discutere le problematiche legate alle  dinamiche di mortalita, fecondita, migrazione e sviluppo demografico anche con  l’ausilio delle teorie di popolazione illustrate durante il corso. Attraverso l’utilizzo  di dati ricavati dalle principali fonti ufficiali (Istat, Eurostat, Nazioni Unite, OECD)  gli studenti dovranno infine sviluppare la capacita' di commentare  autonomamente l'andamento dei principali fenomeni demografici, sia a livello  nazionale che internazionale, attraverso l'elaborazione e la rappresentazione  grafica degli opportuni indici e/o tassi. Inoltre, gli studenti frequentanti avranno la possibilita' di acquisire abilita' e  capacita' relative alla comprensione e presentazione di un paper demografico in  lingua inglese. Il lavoro di gruppo si concludera' con una presentazione del  lavoro in aula.
02796	ECONOMIA POLITICA	DARDANONI	9	2° semestre	SECS-P/01	1. Possedere un glossario di base della terminologia economica. 2. Conoscere ed interpretare gli elementi essenziali dei principali modelli  economici (micro e macro) e le sottostanti assunzioni. 3. Essere in grado di utilizzare gli strumenti matematici e geometrici (studio e  rappresentazione di funzioni di una e due variabili, risoluzione di sistemi di  equazioni, problemi di ottimizzazione vincolata e numeri indici) necessari per  comprendere i problemi di scelta affrontati da consumatori e produttori, il  funzionamento dei principali modelli micro e macro economici, gli elementi di  base della contabilita' nazionale, gli interventi di politica economica e i loro effetti  sulle variabili economiche. 4. Capacita' di applicare a rappresentazioni semplificate di casi reali le principali  teorie utilizzate in microeconomia e macroeconomia.
	Gruppo di attiv. form. opzionali		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
01169	ALGEBRA LINEARE	TUMMINELLO	6	1° semestre	SECS-S/06	OBIETTIVI FORMATIVI DEL CORSO: Sistemi lineari ed Elementi di algebra  lineare.  1) costruire un sistema di equazioni lineari e riconoscere la struttura del sistema;  2) rappresentare in forma tabellare un sistema lineare e risolverlo tramite metodi  di riduzione; 3) interpretare la soluzione del sistema; 4) enunciare e dimostrare i      fondamentali teoremi dell’algebra lineare; 5) utilizzare i metodi di  decomposizione delle matrici per investigare le caratteristiche del sistema di  interazioni da esse descritte.
01525	BASI DI DATI	FERRARO	6	1° semestre	ING-INF/05	Il corso si propone di fornire allo studente le conoscenze e le competenze  necessarie per affrontare la progettazione di basi di dati e l’utilizzo di sistemi di  gestione di basi di dati. In particolare, verranno esaminate le problematiche  relative al modello relazionale, all’algebra relazionale, al linguaggio SQL e alla  progettazione concettuale e logica.
06674	STATISTICA ECONOMICA 1	CRACOLICI	9	1° semestre	SECS-S/03	Obiettivo del corso e' quello di fornire allo studente quegli strumenti, quei  concetti e quel linguaggio tecnico per la comprensione e l'analisi dei fenomeni  economici, prevalentemente macro-economici. Alla fine del corso lo studente  dovra' essere in grado di: sapersi districare tra le statistiche economiche, saper  impostare una semplice analisi statistico-economica di un fenomeno, saper  sintetizzare e interpretare i risultati dell'analisi.
19596	INFERENZA STATISTICA	MUGGEO	9	1° semestre	SECS-S/01	Il corso si propone di guidare lo studente alla conoscenza delle metodologie di  base dell’inferenza statistica e all’acquisizione della capacita' di applicare tali  metodologie a problemi concreti che richiedono analisi di dati.  A questo scopo, il corso intende fornire i concetti teorici fondamentali e gli  strumenti basilari dell’inferenza statistica, necessari sia per differenziare un  problema statistico da uno matematico-probabilistico sia per affrontare problemi  concreti.     Lo studente e' indirizzato allo studio e all'utilizzo degli strumenti dell'inferenza  statistica parametrica con approccio classico di verosimiglianza. Lo studente deve essere in grado di: i)utilizzare appropriatamente il linguaggio con terminologia propria della  disciplina, quali parametro, stimatore, stima, distribuzione campionaria;  ii) costruire un modello statistico a livello intermedio, ovvero individuare la  funzione di densita' di probabilita' piu' appropriata per la modellazione dei diversi  fenomeni in esame;  iii) derivare gli stimatori con particolare enfasi a quelli di massima  verosimiglianza;  iv) costruire intervalli di confidenza per i parametri di interesse;  v) condurre verifica di ipotesi attraverso una delle statistiche test (Rapporto di  verosimiglianze, Wald, Score e Gradiente). Tutti gli argomenti teorici sviluppati  nelle lezioni frontali e nelle esercitazioni verranno rivisitati in termini applicativi  con attivita' di laboratorio informatico-statistico con l’utilizzo dell'ambiente di programmazione R. In questo  contesto lo studente deve essere in grado di scrivere codici per lo sviluppo di  simulazioni elementari.
02704	ECONOMIA AZIENDALE	TOMASELLI	6	2° semestre	SECS-P/07	Il corso ha come obiettivo fondamentale quello di: far acquisire agli studenti una adeguata comprensione di base dell’istituto aziendale, del relativo glossario, dei principi che ne regolano il governo; fornire il substrato conoscitivo necessario per una corretta interlocuzione con esperti del settore e per la comprensione del contributo offerto da tale istituto al funzionamento dei moderni processi e sistemi economici e finanziari; fornire il substrato conoscitivo necessario ai fini della lettura ed interpretazione delle problematiche legate alla gestione aziendale, alle politiche pubbliche e all’economia applicata, ed allo sviluppo economico e territoriale. I temi trattati  costituiscono la base conoscitiva su cui innestare consapevoli processi di analisi  statistiche nei contesti aziendali e organizzativi, che costituiranno oggetto di  trattazione delle diverse discipline statistiche e, in particolare, della Statistica  Economica II.
18159	STATISTICA SOCIALE I C.I.	BOSCAINO	12	2° semestre		Il modulo ha come obiettivo fondamentale l'insegnamento dei metodi statistici relativi al trattamento dei dati non metrici e  all'individuazione dei piu' comuni e usati metodi per analizzarli. Inoltre, il corso fornisce strumenti propedeutici al trattamento  dei dati che riguardano il paradigma che ha generato il set di dati. Cio' perche' si vuole che lo studente sia in grado di trattare  i dati tenendo conto del loro livello di misura, del modo in cui sono stati generati e delle finalita' conoscitive. Infine, lo studente  acquisira' una maggiore familiarita' con l'uso del foglio di calcolo Excel. Il corso ha come obiettivo fondamentale quello di iniziare gli studenti alla programmazione base di SAS e all'uso consapevole  del software SAS Studio.  Alla fine del corso lo studente sara' in grado di applicare le procedure base del software per la  gestione e manipolazione dei dati e l'analisi statistica elementare.
	LABORATORIO SAS	BOSCAINO	6		SECS-S/05
	DATI CATEGORIALI	BOSCAINO	6		SECS-S/05
23136	MODELLI STATISTICI LINEARI	CHIODI	9	2° semestre	SECS-S/01	Obiettivi formativi del corso Il corso ha come obiettivo fondamentale di offrire allo studente gli strumenti  fondamentali per la costruzione e l’analisi di modelli statistici di dipendenza e di  relazioni fra piu' variabili utilizzando l’opportuno software statistico. L'attenzione sara' incentrata sui modelli di dipendenza lineare, sulla misura della  dipendenza lineare fra piu' variabili, e sulle estensioni ai modelli lineari  generalizzati
	Attiv. form. a scelta dello studente		6		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
06705	STATISTICA SOCIALE 2	ATTANASIO	9	1° semestre	SECS-S/05	Lo studente alla fine del corso dovrebbe essere in grado di: 1. riconoscere e  descrivere le caratteristiche essenziali della regressione logistica a risposta  dicotomica e politomica; 2. riconoscere e descrivere le caratteristiche essenziali  dei dati di sopravvivenza con gli "strumenti statistici di sopravvivenza piu'  comuni"; 3. riconoscere e interpretare in termini matematici, probabilistici e  statistici gli oggetti piu' comuni (funzione hazard, funzione di sopravvivenza e  hazard cumulato); 4. elaborare e interpretare in maniera elementare un modello  di regressione di Cox. Inoltre deve essere in grado di utilizzare fogli elettronici e  il software statistico SAS.
18230	STATISTICA ECONOMICA 2 C.I.	VASSALLO	12	Annuale		Fornire gli strumenti statistici utili per l’analisi dei fenomeni economici di specifico interesse in ambito aziendale  microeconomico e di analisi e programmazione economica nel contesto macroeconomico. Lo studente dovra' essere in grado  di leggere ed interpretare i principali dati statistici legati alla struttura ed alla performance delle aziende, nonche' al territorio  europeo/nazionale/regionale con specifico riferimento al quadro economico e finanziario, anche con utilizzo di opportuni  software e, in particolare, R, SAS e Python. Specifica attenzione sarà destinata all’analisi delle serie storiche economiche nel  contesto micro e in quello macro e si forniranno gli strumenti teorici ed applicati della modellistica ARIMA-ARIMAX-GARCH  anche con particolare attenzione alle procedure di destagionalizzazione. Verranno illustrati i principi e le applicazioni in tal  senso utilizzate dalla statistica ufficiale per analizzare, stimare e prevedere i principali aggregati economici e trattare gli effetti  della stagionalità,  anche in termini anticipatori. Fornire agli studenti le conoscenze necessarie per utilizzare al meglio le metodologie statistiche per l’analisi dei mercati e la  conoscenza degli attori dei mercati, in particolare lo studente dovra' acquisire gli strumenti per l'analisi della domanda  (acquirenti, clienti, consumatori) e dell’offerta (azienda) con specifico riferimento alla progettazione e realizzazione di una  ricerca di mercato. Gli argomenti sono trattati sia dal punto di vista teorico che applicato con esempi e casi di studio sviluppati  tramite software statistico R durante tutto il corso. Verrano ripresi e collegati, dal punto di vista statistico, anche alcuni  argomenti tipicamente affrontati nel corso di economia aziendale con specifico riferimanento a ciclo di vita del prodotto, alla  segmentazione del mercato ed alle determinazioni di costi fissi e variabili ed alle loro rilevazioni. Particolare attenzione sarà  dedicata alla soddisfazione del cliente derivante dalla qualita' del prodotto. Pertanto, verra' introdotto il concetto di qualita'  statistica di prodotto e di processo secondo il TQM e la sua misurazione e rappresentazione. A tal proposito, verranno  presentate le carte di controllo, anche per deriva, e gli indicatori per misurare la capacità di processo. Gli argomenti sono  trattati sia dal punto di vista teorico che applicato con esempi e casi di studio sviluppati tramite software statistico R durante  tutto il corso.
	MODELLI E PREVISIONI DI SERIE STORICHE ECONOMICHE	VASSALLO	6		SECS-S/03
	STATISTICA AZIENDALE ED ANALISI DI MERCATO	VASSILIADIS	6		SECS-S/03
20579	STATISTICA MULTIVARIATA E COMPUTAZIONALE	RUGGIERI	6	1° semestre	SECS-S/01	Il corso ha l'obiettivo fondamentale di offrire allo studente gli strumenti per  completare le conoscenze acquisite nei primi due anni del Corso di Laurea in  ambito metodologico. Alla fine del corso, lo studente dovra' essere in grado di  esporre oralmente le tecniche statistiche imparate durante il corso.
22733	INDAGINI CAMPIONARIE E SONDAGGI DEMOSCOPICI	GIAMBALVO	6	1° semestre	SECS-S/05	Il corso ha come principale obiettivo lo studio delle procedure per la raccolta dei  dati di un'indagine campionaria, la stima di un parametro incognito della      popolazione e il calcolo dell’errore standard. Si puntera' l'attenzione anche sulla  scelta della migliore dimensione campionaria per ottenere il risultato piu'  preciso. Gli studenti, alla fine del corso, devono essere in grado di costruire gli  strumenti base per la raccolta dei dati, condurre un’indagine campionaria  semplice in funzione dei vincoli posti. Lo studente acquisira' maggiore familiarita'  con l'uso del foglio di calcolo Excel e il software specifico SAS.
05917	PROVA FINALE		3	2° semestre	
21916	LABORATORIO DI DATA VISUALIZATION	SCIANDRA	3	2° semestre		Questo corso tratta le basi della visualizzazione dei dati e dell'analisi esplorativa  dei dati. Utilizzeremo tre esempi motivanti e ggplot2, un pacchetto di  visualizzazione dei dati per il linguaggio di programmazione statistica R.  Inizieremo con semplici insiemi di dati per poi passare a casi di studio sulla  salute mondiale, l'economia e le tendenze delle malattie infettive negli Stati Uniti.  Vedremo anche come errori, distorsioni, errori sistematici e altri problemi  inaspettati spesso portano a dati che dovrebbero essere gestiti con cura. Il fatto  che possa essere difficile o impossibile accorgersi di un errore in un set di dati  rende la visualizzazione dei dati particolarmente importante.  La crescente disponibilità di set di dati informativi e di strumenti software ha  portato a un maggiore ricorso alla visualizzazione dei dati in molti settori. La  visualizzazione dei dati fornisce un modo potente per comunicare i risultati dei  dati, motivare le analisi e rilevare gli errori. Questo corso vi fornirà le  competenze necessarie per sfruttare i dati per rivelare intuizioni preziose e far  progredire la vostra carriera. Si punterà all'uso di R ma anche di Tableau Public,  una piattaforma gratuita con cui puoi esplorare, creare e condividere  visualizzazioni interattive utilizzando i dati disponibili online.
21917	LABORATORIO DI COMUNICAZIONE TECNICO SCIENTIFICA	PLAIA	3	2° semestre		Con miliardi di dati che vengono prodotti quotidianamente e con la nostra  capacità di raccoglierli e memorizzarli che sta aumentando più velocemente  della nostra capacità di analizzarli, è importante sviluppare competenze  adeguate che guidino nel processo di analisi e comunicazione opportuna dei  risultati per un corretto processo decisionale. Al termine del corso lo studente conosce gli aspetti di base di un processo di  comunicazione e le tecniche di comunicazione scritta e orale.  Lo studente è in grado di:  - capire qual è il modo migliore di comunicare i risultati di uno studio, in funzione  delle studio stesso e dell'interlocutore finale; - presentare efficacemente in forma scritta e orale i risultati delle sue analisi  statistiche, utilizzando adeguate forme comunicative a seconda degli  interlocutori.
	Stage, Tirocini, Altro		3		
	Gruppo di attiv. form. opzionali II		6		
	Attiv. form. a scelta dello studente II		6		


Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
02469	DIRITTO DELL'INFORMATICA E DEL TRATTAMENTO DEI DATI	BRIZZOLARI	6	2° semestre	IUS/01	Il corso si propone di individuare le questioni giuridiche connesse al processo di informatizzazione della societa' contemporanea, offrendo agli studenti un panorama aggiornato della normativa e della giurisprudenza italiana     ed europea. Gli studenti dovranno essere in grado di riconoscere e interpretare criticamente i principi e le norme che regolano il trattamento dei dati personali; le novita' introdotte dal c.d. codice dell’amministrazione digitale e la disciplina di internet con particolare riguardo alle tematiche della tutela dei nomi a dominio, dei motori di ricerca, dei social network, della responsabilita' degli internet provider, del commercio elettronico e della tutela giuridica dei software e delle banche dati.
03026	EPIDEMIOLOGIA	MAZZUCCO	6	2° semestre	MED/42	Il corso si propone di fornire agli studenti le conoscenze di base necessarie ad  applicare il metodo epidemiologico ed a comprenderne le interconnessioni con  la metodologia statistica.
06578	SOCIOLOGIA GENERALE	LO VERDE	6	2° semestre	SPS/07	Il corso intende fornire le conoscenze di base inerenti gli oggetti di studio e di  ricerca della Sociologia. Alcuni dei temi su cui vertera' il corso riguarderanno le origini della sociologia come scienza, i  paradigmi sociologici, il rapporto fra teoria e ricerca empirica, nonche' i molteplici oggetti di studio costituiti dai diversi fenomeni  sociali (la societa' moderna, la trama del tessuto sociale, la cultura, le norme sociali, la differenziazione e le disuguaglianze, la  riproduzione della societa, il rapporto fra economia, politica e societa, la popolazione e l’organizzazione del territorio, la  globalizzazione). La seconda parte del corso analizzera' i diversi approcci paradigmatici che  orientano la ricerca sociale (positivista, neopositivista, interpretativista), sia in ambito micro, sia meso, sia  macrosociologico

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
15451	ANALISI DELLE SERIE SPAZIALI E TEMPORALI	DI SALVO	6	1° semestre	SECS-S/01	A conclusione del corso il discente sara' in grado di definire e riconoscere le  caratteristiche distintive di una serie temporale ( variabile discreta o continua, ad  intervalli regolari o no), di descriverne le componenti  cicliche,  di tendenza e  stagionalita, di applicare strumenti adeguati ed  aggiornati per modellarne l’evoluzione nel tempo ; per quanto concerne i dati  georeferenziati lo studente sara' in grado di distinguere tra fenomeni diffusivi e  dispersivi,  di identificare la scala  appropriata, a livello puntuale o areale, per  la  rilevazione e  la rappresentazione dei dati e infine per l'analisi descrittiva della      loro distribuzione nello spazio. Lo studente e' in grado di implementare queste analisi  utilizzando i comandi e i  pacchetti disponibili in ambiente statistico R.
18162	ANALISI STATISTICA DEI COMPORTAMENTI ECONOMICI	PIACENTINO	6	1° semestre	SECS-S/03

