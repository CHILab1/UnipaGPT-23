Anno Accademico 2023/2024
Laurea in VITICOLTURA ED ENOLOGIA
Per maggiori informazioni vai su http://www.unipa.it/struttura.html?id=542
---------
Classe di Laurea in Scienze e tecnologie agrarie e forestali (L-25)
Durata 3 anni
Sede MARSALA
Accesso libero
Dipartimento di Scienze Agrarie, Alimentari e Forestali
Codice corso 2138
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01900	CHIMICA GENERALE ED INORGANICA	SPINELLO	6	1° semestre	CHIM/03	Obiettivo del corso è fornire le conoscenze di base della moderna chimica per  affrontare i successivi studi sia di discipline direttamente collegate (chimica  organica, biochimica) sia di materie in cui vengono applicati i concetti di chimica  o in cui vengono discussi e utilizzati parametri chimici (fertilità dei suoli,  pedologia, microbiologia, fisiologia ecc). Ulteriore obiettivo è l’uso corretto e  appropriato del linguaggio chimico e l’abilità nel risolvere e valutare i risultati di  semplici problemi chimici.
04872	MATEMATICA	SCIACCA	6	1° semestre	MAT/07	Obiettivo fondamentale del corso e' fornire agli studenti i principali strumenti per l’analisi di problemi dal punto di vista matematico. Gli obiettivi formativi pertanto saranno: 1. Promuovere le facolta' intuitive e logiche; 2. Acquisire competenze di astrazione e di formalizzazione; 3. Sviluppare l’attitudine a riesaminare criticamente e a sistematizzare logicamente le conoscenze acquisite; 4. Abituare all'applicazione delle capacita' di analisi e di sintesi a problemi concreti; 5. Abituare alla ricerca di soluzioni costruttive alternative; 6. Abituare a generalizzare la soluzione di un problema specifico in algoritmi; 7. Potenziare le capacita' di utilizzare metodi, strumenti e modelli matematici in situazioni diverse; 8. Promuovere la comprensione dei concetti trasversali della disciplina e abituare a cogliere analogie di struttura tra ambiti diversi.
22439	BIOLOGIA VEGETALE E GENETICA C.I.	DOMINA	11	1° semestre		Il modulo tende a fornire le conoscenze di base sulla morfologia, fisiologia e sistematica vegetali con particolare riferimento a  Vitis vinifera. In dettaglio saranno approfonditi vari aspetti legati alla Citologia (la cellula vegetale, il nucleo, il citoplasma, i plastidi, la parete  cellulare, il vacuolo), l’Istologia (tessuti meristematici, parenchimatici, meccanici, tegumentali, conduttori) l’organografia  (radice, fusto, foglia, fiore e frutto) e la Fisiologia vegetale (il trasporto dell’acqua e delle altre sostanze nella pianta; gli ormoni; energia e processi vitali; il ruolo delle piante nella biosfera, la fotosintesi, la respirazione cellulare), verranno fornite  conoscenze di base sulla sistematica e sulla tassonomia dei vegetali, i cicli metagenetici, i materiali e metodi di studio e le  caratteristiche di base dei principali gruppi sistematici. Le piante superiori sono approfondite nel dettaglio delle principali  famiglie presenti nel territorio. Il modulo è strutturato in modo da fornire le basi e i principi della genetica mendeliana, l’estensione dell’ereditabilità  mendeliana a caratteri più complessi, nozioni di tecniche di incrocio controllato, nozioni di tecniche di miglioramento genetico  tradizionali ed innovative. Le nozioni del corso permetteranno di comprendere, i principali meccanismi della ereditarietà dei  caratteri, le interazioni geniche, l’importanza della variabilità genetica nell’ambito del miglioramento genetico, la distinzione tra  piante con diverso sistema riproduttivo e le relazioni tra i sistemi riproduttivi e i metodi di miglioramento genetico. Saranno forniti gli strumenti di base per acquisire la capacità di documentarsi sulla selezione e il miglioramento genetico. Il  modulo prevede esercitazioni pratiche sulle tecniche di emasculazione e di incrocio controllato, esercizi di genetica  mendeliana con alcuni esempi di eccezioni alla genetica mendeliana, e seminari su aspetti di miglioramento genetico  tradizionali ed innovativi per una moderna viticoltura
	GENETICA AGRARIA	BARBAGALLO	3		AGR/07
	BIOLOGIA VEGETALE	DOMINA	8		BIO/03
01933	CHIMICA ORGANICA	MAGGIO	6	2° semestre	CHIM/06	Fornire agli studenti le conoscenze e gli strumenti per comprendere la reattivita'  dei composti organici presenti negli organismi viventi, nel suolo e nei prodotti  agro-alimentari, al fine di poterne prevedere il comportamento ed il destino.
03245	FISICA	MADONIA	6	2° semestre	FIS/01	La disciplina, sulla scorta delle conoscenze acquisite nel corso di matematica  (trigonometria, studio di funzioni, derivate e integrali elementari), fornisce le  informazioni fondamentali relative ai capitoli della meccanica classica  (cinematica, dinamica, geometria delle masse) e della termodinamica. La  disciplina si propone di avvicinare lo studente alla risoluzione quantitativa di  numerosi problemi pratici.
04163	LABORATORIO DI CHIMICA	SAIANO	3	2° semestre		Obiettivo del corso e' fornire le conoscenze e le manualita' di base della  moderna chimica per affrontare i suoi aspetti pratici in un laboratorio di chimica  sia nel caso in cui vengono considerati gli aspetti piu' propriamente chimici sia  quando e' necessario che vengono determinati, discussi e utilizzati parametri  chimici per altre discipline. Ulteriore obiettivo e l’uso corretto e appropriato del  linguaggio chimico e l’abilita' nel risolvere e valutare i risultati di semplici  problemi di natura chimica stechiometrica.
04735	LINGUA STRANIERA U.E. (in inglese)		3	2° semestre	
10462	ECONOMIA E GESTIONE DELLE IMPRESE VITIVINICOLE	GALATI	6	2° semestre	AGR/01	Gli obiettivi di questo corso sono: introdurre gli studenti alla comprensione  dell'economia come una teoria sociale; introdurre gli studenti ai principali strumenti di analisi che vengono utilizzati nelle analisi  economiche; introdurre gli studenti alle principali conclusioni derivate dalle analisi economiche e di sviluppare la capacita' di  comprensione degli studenti delle implicazioni     organizzative e politiche; consentire agli studenti di partecipare a dibattiti su  questioni economiche. In particolare, il corso si propone di fornire i principi  generali della scienza della gestione aziendale e quindi le conoscenze tecniche  e manageriali per il funzionamento delle imprese con specifico riferimento a  quelle che operano nel settore vitivinicole.
19157	AGRONOMIA E GESTIONE DEL SUOLO	GRISTINA	9	2° semestre		Il corso si propone di fornire le conoscenze di base sui mezzi di produzione agronomica e sulle interazioni aria-suolo-pianta. Gli obiettivi formativi sono: - acquisizione di un linguaggio tecnico, -valutazione della risorsa suolo e della potenzialita' del territorio per scopi agricoli -valutazione delle pratiche agronomiche per la valorizzazione delle produzioni e la sostenibilita' ambientale Alla fine del corso lo studente sara' in grado di mettere in relazione i diversi fattori delle produzioni e di affrontare e risolvere  problematiche riguardanti la gestione del suolo in viticoltura. Questo modulo fornisce un'introduzione di base allo studio dei suoli e del paesaggio. Gli argomenti comprendono fattori di  formazione del suolo, classificazione del suolo, proprietà fisiche, chimiche e biologiche dei suoli. Il modulo fornisce visioni e  strumenti per analizzare situazioni complesse dal suolo all'uva al vino a livello strategico e operativo. Il modulo mira a fornire  agli studenti le seguenti competenze: i) comprensione e analisi delle componenti pedologiche e climatiche del terroir di un  vigneto; ii) giudicare la rilevanza delle scelte e delle tecniche culturali applicate in un determinato vigneto in relazione ai rischi  ambientali. Il corso è suddiviso in sezioni: 1- concetti di base che integrano la formazione, la distribuzione e la classificazione  dei suoli; 2-influenza del suolo sugli organismi viventi, in particolare l'uso umano di suoli per la crescita vegetale; 3- problemi  attuali e futuri associati alla gestione, alla conservazione e alla sostenibilità delle risorse del suolo.
	AGRONOMIA	GRISTINA	6		AGR/02
	ELEMENTI DI PEDOLOGIA	SCALENGHE	3		AGR/14

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
01395	ARBORICOLTURA GENERALE	MOTISI	6	1° semestre	AGR/03	Il corso di “Arboricoltura generale” ha lo scopo di affrontare la conoscenza degli  argomenti alla base della produttivita' degli agro-ecosistemi arborei con  particolare riferimento alla fisiologia della pianta ed alle interazioni pianta- ambiente con un focus rivolto ai sistemi colturali della viticoltura. A partire dalle  conoscenze di fisiologia vegetale gia' acquisite dallo studente, lo studio della  regolazione dei processi fisiologici da parte dei fattori ambientali sara' svolto su  vari livelli di scala, dalla singola pianta all’impianto arboreo con l’obiettivo di  fornire un supporto alla comprensione dell’ecologia dei sistemi agricoli arborei.  Sono argomenti del corso: le basi ecofisiologiche della produttivita' al livello  della pianta e della coltura, l’organografia degli apparati radicali e degli organi  epigei delle principali specie arboree da frutto, la fisiologia della riproduzione ed  i principi della propagazione delle piante arboree, lo studio delle interazioni tra le  piante ed i principali sistemi di regolazione della crescita e della ripartizione  degli assimilati. Saranno infine affrontate le implicazioni di tali conoscenze sulle  principali tematiche della produttivita' dei sistemi arborei quali i criteri adottati  per l’impianto dell’arboreto, le tecniche di propagazione ed i principi di potatura  e di gestione dei sistemi arborei con riferimenti ed approfondimenti rivolti alle  specificita' della viticoltura.
15480	BIOCHIMICA AGRARIA E CHIMICA DEL SUOLO	BADALUCCO	9	1° semestre	AGR/13	L’insegnamento intende fornire agli studenti le basi necessarie per la  comprensione delle trasformazioni chimiche che la materia vivente subisce  all’interno degli organismi, soprattutto vegetali e microbici. All’inizio verra'  trattata la struttura delle piu' importanti molecole biologiche, al fine di  prevederne la funzione (amminoacidi proteine, monosaccaridi, polisaccaridi,  etc.). Si approfondira' quindi la relazione fra struttura e funzione degli enzimi,  con riguardo anche ai meccanismi della loro regolazione. Enfasi verra' data alla  bioenergetica, cioe' alla comprensione dei meccanismi che regolano il  trasferimento di energia all’interno delle cellule, con particolare riguardo alla via  glicolitica, al ciclo di Krebs ed alle fermentazioni. Inoltre il modulo intende fornire  agli studenti le basi conoscitive necessarie per una comprensione adeguata dei  fattori fisici, chimici e biologici che determinano e regolano la produttivita'  vegetale in un suolo a vigneto. In particolare, verra' fornita l’informazione di  base sulle proprieta' chimiche del suolo e sulla sua predisposizione nell’ambito  della selezione di nuovi siti da impiantare a vigneto, sia relativamente alla resa produttiva dell’uva che alla qualita' del vino prodotto. Non si manchera' anche di  mettere in evidenza che l’importanza della risorsa suolo, in quanto  costitutivamente non rinnovabile se non nell’arco di millenni, va ben aldila' di un  semplice supporto per la crescita della vite e per la produzione.
19253	PROCESSI BIOLOGICI IN ENOLOGIA	POLLON	6	1° semestre	AGR/15	Lo studente/la studentessa dovrà essere in grado di conoscere la composizione  tipica di una matrice enologica su base teorica ed interpretativa di analisi, di  capire le reazioni e dinamiche fondamentali avvenenti in uve, mosti, vini,  guidandole nella direzione voluta. Lo studente/la studentessa dovrà essere in grado di conoscere i principali  fenomeni di instabilità dei mosti e dei vini e dovrà essere in grado di applicare  almeno a livello intellettuale le giuste strategie per evitare o risolvere questo tipo  di problemi. Lo studente/la studentessa dovrà essere in grado di modificare i processi  produttivi enologici su base razionale chimica e chimico-fisica.
01102	VITICOLTURA	BARBAGALLO	9	2° semestre	AGR/03	L'Insegnamento di Viticoltura ha lo scopo di fornire conoscenze teoriche/ pratiche riguardo il comparto vitivinicolo. I temi principali sono il materiale di  propagazione, varietà, morfologia, fenologia e ciclo vegetativo e riproduttivo,      maturazione delle uve. Rapporti source-sink. Interventi in verde: scacchiatura,  diradamento, defogliazione, condizionamento della vegetazione. Miglioramento  genetico in viticoltura
05595	PATOLOGIA VITICOLA	BELLA	6	2° semestre	AGR/12	Fornire indicazioni per una corretta gestione della difesa del vigneto mediante  conoscenze di base relative alla biologia, alla diagnostica, ai meccanismi che  regolano il processo infettivo dei patogeni (virus, viroidi, fitoplasmi, batteri e  funghi), alla epidemiologia delle principali malattie della vite e alle strategie di  lotta.
16098	MICROBIOLOGIA ENOLOGICA	FRANCESCA	9	2° semestre	AGR/16	Il Corso fornisce le conoscenze relative a microrganismi come componenti degli  ecosistemi agrari e tecnologici, in particolare quelli enologici; illustra le  interazioni dei microrganismi con l'ambiente enologico e con gli altri biota;  fornisce elementi relativi alle tecniche di studio e di analisi microbiologiche;  fornisce le conoscenze microbiologiche relative al settore enologico. Fornisce le  conoscenze fondamentali sui lieviti ed i batteri protecnologici ed alterativi.  Fornisce le basi per la gestione ed il controllo delle fermentazioni alcoliche  spontanee e guidate con starter nonche' delle fermentazioni malolattiche per la  produzione di vini di qualita.
22436	MARKETING DEL VINO E POLITICA VITIVINICOLA	CHIRONI	6	2° semestre	AGR/01	Il corso di marketing si pone come obiettivo quello di fornire i principali elementi  relativi al marketing ed alla comunicazione con particolare riferimento ai  linguaggi comunivativi nel settore vitivinicolo.  Il modulo di Politica vitivinicola rivolge l'attenzione ai principali aspetti della  politica agraria nazionale e ci si sofferma, in particolar modo, sugli aspetti relativi  alla politica agricola comunitaria per le diverse tematiche che riguardano il  settore vitivinicolo , con un'attenzione particolare alla situazione della regione  Sicilia
	Stage, Tirocini, Altro		12		
	Attiv. form. a scelta dello studente (consigliate)		6		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
11304	SEMINARIO PROFESSIONALIZZANTE		1	1° semestre	
15444	PROCESSI ENOLOGICI E VINIFICAZIONI SPECIALI	CORONA	9	1° semestre	AGR/15	Il corso fornisce le conoscenze relative ai processi chimico-fisici connessi con la  maturazione dell’uva, la raccolta ed il trasporto dell’uva dal vigneto alla cantina.  Verranno approfondite: le relazioni fra la composizione dell’uva e la qualita' del  vino; le tecniche di lavorazione delle uve per la preparazione del mosto e del  pigiato per la vinificazione in rosso, in rosato e in bianco; le tecniche di gestione  della fermentazione alcolica e della fermentazione malolattica. Saranno  approfondire tematiche inerenti ai processi innovativi nel settore enologico e  introdurre lo studente alle conoscenze degli interventi da adottare, dopo attenta  valutazione della materia prima da trasformare, e degli obiettivi enologici da  raggiungere.
19153	CONTROLLO DI QUALITA' NELLA FILIERA VITIVINICOLA	FRANCESCA	9	1° semestre		Gli obbiettivi formativi del corso sono i seguenti: far acquisire allo studente la capacità di progettare/predisporre un piano di  controllo analitico per la filiera enologica, far capire allo studente qual è la tecnica analitica più adatta per valutare dal punto di  vista tecnico una matrice enologica, far acquisire la capacità di valutazione e interpretazione tecnica del dato analitico, dare  una manualità analitica base allo studente. Il Corso fornisce le conoscenze relative a microrganismi legati alle industrie enologiche, con particolare riferimento alla  prevenzione, cura e eventuale gestione dei microrganismi alterativi, responsabili dei difetti del vino.  Saranno fornite  conoscenze dettagliate sui metodi di controllo della filiera con particolare riferimento a quella enologica. Inoltre fornisce le  conoscenze per comprendere il ruolo dei microrganismi alterativi nei processi fermentativi e post fermentativi e la gestione  dei fattori ambientali per inibire la crescita dei microrganismi causa di difetti nel vino. Saranno forniti informazioni dettagliate  sul rischio microbiologico associato alle produzioni enologiche e nozioni di HACCP applicato all'industria enologica. Le attivita' svolte durante le esercitazioni in aula ed in laboratorio forniscono conoscenze per risolvere problemi legati alla  gestione degli inoculi degli starter microbici e al corretto riconoscimento dei principali agenti alterativi nel processo enologico,  nonche' al riconoscimento dei difetti attraverso l'analisi sensoriale.
	CONTROLLO MICROBIOLOGICO	FRANCESCA	3		AGR/16
	ANALISI STRUMENTALI		6		AGR/15
19156	LABORATORIO DI ANALISI SENSORIALE		3	1° semestre		Fornire allo studente le conoscenze per utilizzare le metodologie sensoriali  necessarie per conseguire risultati affidabili e riproducibili. In particolare, si vuole  mettere lo studente in grado di progettare e gestire un laboratorio di analisi  sensoriali a norma, condurre una seduta di assaggio, elaborare statisticamente i  dati e dialogare con i quadri aziendali di una moderna industria enologica, per il  controllo della qualita' dei prodotti vitivinicoli. In tal modo, lo studente acquisisce  le basi per affrontare e risolvere in ambito aziendale problematiche connesse  alle specifiche del prodotto, alla sua conservabilita, nonche' al confronto con  prodotti analoghi gia' presenti sul mercato.
03018	ENTOMOLOGIA E ACAROLOGIA VITICOLA	PERI	6	2° semestre	AGR/11	Obiettivo della disciplina e' approfondire alcune tematiche relative alla  morfologia, all’anatomia e alla fisiologia di insetti e acari, con particolare  riferimento ai fitofagi della vite, e introdurre lo studente alla conoscenze delle  metodologie e dei mezzi innovativi per una difesa fitosanitaria a basso impatto  ambientale. Gli approfondimenti riguarderanno la gestione dei fattori abiotici e  biotici che influenzano la stabilita' del vigneto, l’influenza delle componenti non  agricole, i mezzi di controllo delle specie dannose. Saranno trattati le principali  specie fitofaghe del vigneto, il loro inquadramento sistematico e i metodi di  controllo con particolare attenzione alle strategie a basso impatto ambientale.      Per sviluppare le capacita' di apprendimento, di analisi critica e di  comunicazione degli studenti, saranno affidati casi - studio da svolgere  singolarmente o in gruppo e da presentare in aula.
05917	PROVA FINALE		3	2° semestre	
13750	GESTIONE DEL VIGNETO C.I.	PISCIOTTA	9	2° semestre		L'insegnamento di Tecnica Viticola ha la finalita' generale di contribuire, insieme agli insegnamenti di Arboricoltura generale e  Viticoltura,  a fornire le conoscenze teoriche e applicative necessarie per la gestione dei "sistemi vigneto", in relazione ai  diversi obiettivi produttivi. Si affronteranno argomenti quali le interazioni varieta' per ambiente per tecnica colturale; le tecniche viticole per la gestione  degli interventi di potatura in secco ed in verde, dei rapporti source-sink, dell'equilibrio vegeto-produttivo in relazione alle  esigenze varietali ed all’indirizzo produttivo, cosi' come per la gestione dell’irrigazione, della concimazione e del suolo nei  sistemi vigneto.  La formazione acquisita consentira' di operare, nell'ambito delle competenze previste per il professionista nei  campi di  consulenza in aziende vitivinicole, con particolare riferimento alla scelta varietale, all'impianto del vigneto ed alla sua  conduzione. L'insegnamento si articola in lezioni frontali e pratiche. Queste ultime vengono svolte presso i campi sperimentali  gestiti dal Dipartimento Scienze Agrarie, Alimentari e Forestali. Sono previste infine lezioni integrative su argomenti specifici. Il corso si propone di fornire agli studenti conoscenze e competenze professionali sulla microirrigazione. La formazione  acquisita consentirà di affrontare, nell’ambito della gestione del vigneto e in sinergia con altre figure professionali, gli aspetti  inerenti alla predisposizione e gestione degli impianti di microirrigazione.
	IMPIANTI IRRIGUI	PAMPALONE	3		AGR/08
	TECNICA VITICOLA	PISCIOTTA	6		AGR/03
15446	MECCANIZZAZIONE VITICOLA ED IMPIANTI ENOLOGICI	CATANIA	9	2° semestre	AGR/09	Obiettivo del modulo e' approfondire le tematiche inerenti la meccanizzazione  viticola e l’impiantistica enologica per una efficiente gestione delle aziende  vitivinicole. Gli obiettivi specifici del corso sono lo studio delle macchine operatrici  impiegabili in viticoltura per l’esecuzione delle principali operazioni come lo  scasso, il trapianto meccanico delle barbatelle, la potatura invernale, la difesa  dalle avversita, la gestione del suolo, gli interventi in verde e la vendemmia.  Inoltre Saranno rientrano negli obiettivi i materiali impiegabili per la realizzazione  di un vigneto integralmente meccanizzabile. Per quanto riguarda l’impiantistica  enologica, obiettivo del modulo e' quello di approfondire le caratteristiche  tecniche e funzionali delle macchine e degli impianti per l’ottenimento di vini di  qualita. Obiettivi specifici sono i criteri di scelta e di gestione delle macchine  dell’intero processo produttivo, dall’arrivo dell’uva in cantina al confezionamento  del vino in bottiglia.
	Attiv. form. a scelta dello stud. (consigliate) II		6		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
16357	ANALISI CHIMICO-FISICA DEI SUOLI AGRARI	BADALUCCO	3	1° semestre	AGR/13	Fornire agli studenti le basi teoriche e pratiche per l’esecuzione delle analisi  fisico-chimiche basate sui metodi ufficiali per la corretta gestione della risorsa  suolo. In particolare saranno affrontati i metodi per la determinazione di  parametri indispensabili per orientare al meglio le lavorazioni, l’irrigazione, la  scelta delle varieta' colturali e dei portainnesti, e la concimazione. Lo studente  alla fine del corso avrà acquisito le conoscenze necessarie per la  determinazione dei principali parametri fisici e chimici del suolo e per  l’interpretazione dei risultati.
22441	BIOCHIMICA DEI METABOLITI SECONDARI	BADALUCCO	3	1° semestre	AGR/13	L’insegnamento intende fornire agli studenti le basi necessarie per comprendere  che i metaboliti secondari vegetali (PSM) svolgono una varietà di funzioni come  nella crescita delle piante e processi di sviluppo, immunità innata, segnalazione  della risposta di difesa e la risposta agli stress ambientali. Inoltre, i PSM hanno  anche funzioni importanti nel respingere parassiti e agenti patogeni, fungendo  da segnali di simbiosi tra piante e microbi, e modificare le comunità microbiche  associate agli ospiti. Particolare enfasi verrà data al fatto che molti PSM hanno  benefici positivi effetti sulla salute umana e sulla produzione agricola,  contribuendo in modo significativo all'economia.
22445	ANALISI STATISTICA DEI DATI IN VITICOLTURA ED ENOLOGIA	BARONE	3	1° semestre	SECS-S/01	Lo studente al termine del corso dovrà avere conoscenza degli strumenti  basilari della statistica, del calcolo delle probabilità ed in generale del metodo  scientifico di approccio ai problemi reali. Inoltre lo studente dovrà saper  analizzare statisticamente un dataset. Il corso sarà improntato ad una  sensibilizzazione degli studenti alle problematiche di analisi dati che sorgono in  ambito agroalimentare.
22446	ADVANCED LAND EVALUATION FOR VINEYARD SITE SELECTION (in inglese)	SCALENGHE	3	1° semestre	AGR/14	L’obiettivo dell’insegnamento è quello di fornire allo studente le modalità di  utilizzo e di gestione dei dati cartografici, sia cartacei che digitali, orientate alle  applicazioni in campo agrario. Inoltre si forniscono allo studente i concetti base  del trattamento dell’informazione geografica per le analisi territoriali a differenti  scale attraverso sistemi avanzati (GIS, Sistemi di Supporto alle Decisioni e  Telerilevamento). Le tematiche sono sviluppate con particolare riferimento alla  cartografia pedologica di interesse viticolo.

Attiv. form. a scelta dello stud. (consigliate) II
Codice materia	Nome materia	Docente	CFU	Periodo	SSD	Obiettivi Formativi
22440	ENOTURISMO	CHIRONI	3	1° semestre	AGR/01
22442	ETICHETTATURA E CERTIFICAZIONE DI QUALITÀ	ALTAMORE	3	1° semestre	AGR/01	ll corso fornisce gli elementi principali che regolano l'etichettatura dei vini e su  come comunicare attraverso essa anche le certificazioni aziendali e il legame  del prodotto con il territorio. All'interno di un mercato sempre più concorrenziale  la scelta della giusta etichetta è alla base per la valorizzazione sia del prodotto  che del brand aziendale.
22444	CONTABILITÀ E TENUTA DEI REGISTRI DI CANTINA	GALATI	3	1° semestre	AGR/01	L’obiettivo dell'insegnamento è duplice. Da una parte intende fornire i principi  generali della contabilità e le conoscenze necessarie per la comprensione del  bilancio di esercizio anche attraverso l'analisi di casi studio aziendali. Dall'altro,  si propone di fornire le conoscenze necessarie per la tenuta dei registri di  cantina attraverso la conoscenza della normativa di riferimento, delle operazioni  da registrare, delle modalità e termini di registrazione, della designazione dei  prodotti, delle pratiche enologiche e di vinificazione, delle comunicazioni Sian.
16305	TECNOLOGIA DEI VINI DOLCI E LIQUOROSI		3	2° semestre	AGR/15	Fornire agli studenti le metodologie e i protocolli per l’ottenimento dei vini dolci e  liquorosi con particolare riferimento alla tecnologia dei vini delle isole minori  siciliane e al marsala. Inoltre, il corso fornisce notizie sulle problematiche che si  possono riscontrare nella vinificazione di tali vini.
22443	PROGETTAZIONE IMPIANTI IRRIGUI	PAMPALONE	3	2° semestre	AGR/08	Il corso si propone di fornire agli studenti conoscenze e competenze  professionali sulla progettazione ottimale degli impianti di microirrigazione.  Vengono trattati i criteri di progettazione e di valutazione di efficienza seguiti  nella pratica professionale. Durante il corso gli studenti vengono guidati nel  dimensionamento di un impianto di microirrigazione.
22447	VITICOLTURA DA TAVOLA E SCELTA VARIETALE	DI LORENZO	3	2° semestre	AGR/03	Il corso ha la finalita' generale di fornire le conoscenze teoriche ed applicative  necessarie per la realizzazione e la gestione dei "sistemi vigneto ad uva da  tavola", in relazione ai diversi obiettivi produttivi. Obiettivi specifici del Corso  sono: lo studio dei fattori genetici, ambientali, colturali e delle relative interazioni  nel risultato produttivo; la gestione degli interventi di potatura in secco ed in  verde; la scelta delle forme di allevamento e dei sistemi di potatura, per valutare  e gestire i rapporti source-sink, l'equilibrio vegeto-produttivo e il rapporto  quantita-qualita' nel sistema vigneto.


