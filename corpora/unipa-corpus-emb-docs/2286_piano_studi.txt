Anno Accademico 2023/2024
Laurea magistrale in SPATIAL PLANNING
Per maggiori informazioni vai su http://www.unipa.it/struttura.html?id=2552
---------
Classe di Laurea magistrale in Pianificazione territoriale urbanistica e ambientale (LM-48)
Durata 2 anni
Sede PALERMO
Accesso libero
Dipartimento di Architettura
Codice corso 2286
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
21063	PLANNING 1 - STUDIO (in inglese)	SCHILLECI	10	1° semestre	ICAR/21	Il Laboratorio si propone di fornire agli studenti strumenti per “leggere” e  intervenire nella città contemporanea e, in particolare, il percorso progettuale  proposto si basa sulla consapevolezza del ruolo del progetto urbanistico nel  rinnovare e migliorare la “qualità” urbana complessiva anche rispetto alle nuove  problematiche emerse dopo la pandemia da COVID-19. Un principio cardine per  città sane sarà probabilmente accompagnato da uno sforzo più serio per  incrementare gli spazi pubblici delle città lavorando soprattutto sulla loro qualità.  Il Laboratorio propone una Bioregional based solution per affrontare il tema  della qualità dello spazio pubblico e dei servizi di interesse collettivo presenti  nelle città, in una prospettiva che tiene insieme comunità locali, sistema dei  servizi e sistema ambientale. In questo quadro di riferimento, verrà richiesto,  allo studente, di simulare un progetto di rigenerazione delle aree di interfaccia  tra edifici scolastici e città in un quadro di compatibilità ecologica e di equità  sociale, integrando così le conoscenze acquisite nel Laboratorio di Geografia  Sociale e Pratiche Partecipative. A tal fine verranno fornite le nozioni: sul  sistema di analisi tematiche finalizzate alla costruzione dei quadri conoscitivi; sui  metodi e le tecniche di costruzione di un progetto urbano; sulle diverse fasi del  processo finalizzato alla costruzione di un Masterplan.
21064	URBAN AND REGIONAL ECONOMICS (in inglese)		6	1° semestre	SECS-P/06	Scopo del corso è quello di fornire gli strumenti adeguati per l’analisi economica  spaziale con riferimento ai principali modelli teorici e alle loro applicazioni ai fini  delle politiche di sviluppo urbano-metropolitano e sub-regionale.  L’insegnamento segue prevalentemente un approccio di tipo analitico e  applicativo con un’impostazione concettuale di tipo formalizzato, ma nel corso  delle lezioni si svilupperanno i collegamenti tra modelli teorici, evidenze  empiriche e problemi concreti. La prima parte del corso fornisce i richiami sui  principali modelli di riferimento della teoria della localizzazione, della gerarchia,  dell’interazione spaziale con attenzione ai principi microeconomici e  macroeconomici che determinano la scelta localizzativa e distributiva delle  attività economiche e residenziali e le loro evoluzioni all’interno delle aree  urbane e sul territorio regionale. Infine si analizzano i principali modelli di  crescita e sviluppo territoriale con riferimento alle politiche di intervento europee,  nazionali e regionali, con particolare attenzione alla realtà italiana.
23115	SOCIAL GEOGRAPHY AND PARTICIPATORY PRACTICES STUDIO (in inglese)	PICONE	6	1° semestre	M-GGR/01	Il corso offre allo studente l’opportunita’ di analizzare ed interpretare le questioni  sociali più significative nelle città contemporanee. Il corso intende inoltre  stimolare la capacità dello studente di riflettere sui temi della partecipazione,  dell'inclusione sociale e del senso identitario dell'appartenenza al territorio, con  particolare riferimento al quartiere. Il lavoro di gruppo e le esercitazioni consentiranno agli studenti di maturare una  relativa autonomia nell’analisi dei dati quantitativi e qualitativi.
21062	PLANNING THEORY (in inglese)	LO PICCOLO	6	2° semestre	ICAR/21	Al fine di concorrere agli obiettivi formativi relativi all’applicazione del quadro  teorico e metodologico ai temi del progetto urbano, il Corso formera' gli allievi  nell’apprendimento dei principi e delle metodologie che guidano la pianificazione  urbana e territoriale secondo i paradigmi della disciplina, sia nella sua  formulazione attuale, sia nella sua evoluzione storica. Il Corso consentira' agli  allievi di potenziare le proprie competenze teoriche e metodologiche e di acquisire conoscenze relative all’evoluzione della disciplina nei secoli XIX e XX  e alle frontiere disciplinari del XXI secolo. Gli studenti approfondiranno alcuni      casi studio esemplari.
23111	OTHER KNOWLEDGE USEFUL FOR JOB PLACEMENT		2	2° semestre	
23114	GEOMATICS	MIDULLA	6	2° semestre	ICAR/06	Il corso di Geomatica si propone di fare conoscere ed utilizzare adeguatamente  gli strumenti cartografici per l'analisi, la descrizione, l'interpretazione e la  valutazione delle trasformazioni territoriali e ambientali, alla base della      pianificazione territoriale, urbanistica, paesaggistica e ambientale e dell'analisi  dei processi di trasformazione della citta', del territorio, del paesaggio e  dell'ambiente. Sarà posta particolare attenzione a fornire agli studenti adeguata  conoscenza della terminologia tecnica.
23117	LANDSCAPE DESIGN STUDIO	LEONE	8	2° semestre	ICAR/15	Obiettivo del corso e' quello di lavorare nella grande varieta' e ricchezza, delle  specificità che contribuiscono alla formazione del progetto di paesaggio e degli spazi aperti, in modo da far acquisire allo studente  la capacità di intuire la complessita' attraverso la selezione di un numero di  questioni ristretto ma capace di indurre una catena di effetti.  A conclusione del corso lo studente deve aver acquisito familiarità con l'idea di  processo progettuale e deve saperne governare lo sviluppo nell'ambito di  un'applicazione dotata di un programma di limitata / media complessità.
	Attiv. form. a scelta dello studente (consigliate)		8		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
21013	INTERNSHIP AND ORIENTATION TRAINING		10	1° semestre	
21072	URBAN DESIGN (in inglese)	RONSIVALLE	8	1° semestre	ICAR/21	Collocato al secondo anno il corso che presuppone la conoscenza pregressa  dei lineamenti evolutivi storici della disciplina, completa, consolida e  approfondisce gli effetti spaziali e territoriali delle acquisizioni teoriche sui  paradigmi, sulle metodologie e sull’evoluzione degli strumenti fornite dai corsi  frequentati in precedenza e fornisce una parte degli approfondimenti  metodologici necessari per lo sviluppo delle attivita' previste dal “Laboratorio di  pianificazione II” in particolare in relazione alla dimensione progettuale del  progetto urbanistico.  L’insegnamento si propone di completare e approfondire la comprensione del  ruolo che il progetto urbanistico svolge in rapporto ai piu' attuali fenomeni di  trasformazione territoriale quali la dismissione, la contrazione e la  periferizzazione e i processi di metropolizzazione che modificano il territorio  generando uno spazio dilatato, frammentato e dai caratteri ibridi in cui si  indeboliscono categorie tradizionalmente dicotomiche quali denso-diffuso o  rurale-urbano. Tali processi di trasformazione territoriale sono l’esito di un  modello di sviluppo non piu' sostenibile, che erode risorse e genera  disuguaglianze spaziali e sociali. Un approccio metabolico alla trasformazione      del territorio e improntato al riciclo dell’esistente risponde ai mutati paradigmi  disciplinari, immaginando strategie fondate su una valorizzazione patrimoniale  che e' sintesi tra patrimonio delle eccellenze (beni culturali, paesaggi, etc.) e  patrimonialita' latente e inespressa del paesaggio “ordinario” e della  dismissione. Sullo sfondo dell’attuale dibattito teorico-disciplinare, il corso,  interrogandosi sui possibili scenari evolutivi della citta' contemporanea e sui  caratteri del progetto urbanistico atto a governare alle differenti scale i fenomeni  emergenti, consentira' agli allievi di potenziare le competenze di progettazione  attraverso un approccio integrato e processuale. Le lezioni sono dedicate: alla rilettura di citta' che si offrono come ricco  palinsesto da cui desumere l’evoluzione disciplinare e verificare l’emergere delle  piu' attuali questioni del progetto; all’approfondimento critico di temi emergenti;  alla disamina di strumenti non ordinari di pianificazione; alla lettura critica di casi  nazionali e internazionali del progetto urbanistico. Per rispondere alle sollecitazioni emerse nell'ambito degli incontri con le  Istituzioni e l'Ordine Professionale, il corso propone alcuni contenuti orientati  specificamente alla pratica della professione e volti all'acquisizione di maggiori  competenze professionali.  Alle lezioni frontali sono affiancati momenti di interazione didattica mirati a  sviluppare tanto le capacita' comunicative e di linguaggio dello studente  (chiamato ad esporre in fase seminariale l’esito delle proprie elaborazioni), sia  all’incremento delle capacita' critiche e di giudizio. Con tale scopo il corso  prevede la redazione di due esercizi: il primo rivolto all’analisi di una esperienza  di rigenerazione urbana che si offra come significativo campo di verifica dei temi  teorici affrontati e come spunto per estrarre strategie e strumenti avanzati e  innovativi di progettazione
21496	LANDSCAPE ECOLOGY (in inglese)	BAZAN	6	1° semestre	BIO/03	Obiettivo dellinsegnamento e' fornire strumenti conoscitivi e metodologici di  analisi e interpretazione della complessita' fisica, biologica ed antropica dei  sistemi ecologici e del paesaggio utilizzando come chiave di lettura la diversità  biologica e culturale.  Il corso si propone di fornire un quadro conoscitivo dei  temi inerenti la conservazione del paesaggio e della diversità biologica e  culturale in relazione agli strumenti di governo della citta' e del territorio.  Verranno analizzate le tecniche per la redazione di piani territoriali con valenza  ambientale e paesaggistica.  Sara' posta particolare attenzione allo studio della  diversita' sia biologica che culturale, intesa come elemento fondante nella  valutazione della qualita' del territorio.
23375	PLANNING 2 - STUDIO + URBAN AND REGIONAL POLICIES C.I. (in inglese)	CARTA	16	1° semestre		L'obiettivo formativo del Laboratorio di Pianificazione Urbana e Territoriale II, integrato con il Modulo di Politiche Urbane e  Territoriali, e' fornire allo studente la capacita' di pianificare la citta' e il territorio attraverso l'interpretazione delle componenti  strutturali, delle gerarchie e delle relazioni dei sistemi insediativi metropolitani, urbani e rurali al fine di progettarne una  evoluzione sostenibile attraverso metodi e strumenti operativi adeguati agli scenari metropolitani  e di area vasta in corso di  attuazione in Italia e in Sicilia. L’attivita' di Laboratorio e' finalizzata alla sperimentazione della pianificazione dello sviluppo dei  sistemi insediativi metropolitani e degli arcipelaghi territoriali come comunità resilienti, alla progettazione urbanistica delle loro  trasformazioni ed all’orientamento delle politiche urbane/rurali in termini di sostenibilita' ecologica, economica e culturale. Lo  studente apprendera' quindi i principi, i metodi e le tecniche dell’analisi strutturale di area vasta finalizzata alla pianificazione  territoriale e al progetto urbanistico e simulera' un processo di pianificazione urbana e territoriale nell’ambito di una piu' ampia  strategia metropolitana e rur/urbana policentrica e reticolare. Collocato al secondo anno del CdL, il modulo presuppone la conoscenza pregressa di base dei lineamenti evolutivi storici  della disciplina, competenze di analisi sugli effetti spaziali dei principali fenomeni territoriali, nonché  la conoscenza di base  sull’evoluzione degli strumenti della disciplina. Inoltre, esso fornisce una parte degli approfondimenti metodologici necessari  per lo sviluppo delle attività  previste dal corso “PLANNING 2 - STUDIO”. L’insegnamento si propone di riflettere sul rapporto  tra politiche urbane e territoriali e pianificazione offrendo un percorso formativo orientato all'esplorazione di teorie ed  esperienze per l'analisi delle politiche pubbliche e la costruzione di politiche per il governo del territorio a partire dalla  focalizzazione di alcuni temi e questioni attuali o emergenti nel panorama nazionale e internazionale. Le lezioni sono  dedicate a temi con cui le figure professionali che svolgono ruoli rilevanti nel campo della pianificazione e della progettazione  della città  e del territorio (planners e policy makers), sono chiamate a confrontarsi e ai principali problemi connessi al  governo del territorio con l’obiettivo di concorrere a definire quindi politiche, metodi e strumenti siano i più adeguati al loro  trattamento. In particolare, le lezioni sono articolate attorno a tre principali focus: città e sviluppo del territorio nella  programmazione europea; politiche territoriali su sostenibilità, consumo di suolo e sviluppo locale; politiche urbane e per  l’abitare. Alle lezioni frontali sono affiancati momenti di interazione didattica mirati a sviluppare tanto le capacità  comunicative e di linguaggio dello studente (chiamato ad esporre in fase seminariale l’esito delle proprie elaborazioni), sia  all’incremento delle capacità critiche e di giudizio. Con tale scopo il corso prevede due gruppi di lezioni progettuali con  didattica assistita: un primo gruppo di lezioni progettuali sarà dedicato alla formulazione delle politiche a supporto del progetto  sviluppato nell'ambito del corso “PLANNING 2 - STUDIO” e un secondo sarà dedicato a un caso studio coerente con i temi  affrontati. Le lezioni progettuali saranno condotte dallo studente secondo criteri e metodologie definite dalla docenza e  trasmesse attraverso l’interazione in aula e un apposito manuale didattico. I temi saranno proposti dal docente in  coordinamento con i temi e la sperimentazione condotta nel corso “PLANNING 2 - STUDIO”.
	PLANNING 2 - STUDIO (in inglese)	CARTA	10		ICAR/21
	URBAN AND REGIONAL POLICIES	LINO	6		ICAR/20
16047	THESIS		10	2° semestre	
21070	ENERGETIC POLICIES FOR THE TERRITORY+SUSTAINABLE MOBILITY POLICIES C.I (in inglese)	LA GENNUSA	12	2° semestre		Il corso fornisce un’ampia panoramica sulla pianificazione dei trasporti in ambito urbano e le politiche di mobilità sostenibile. Il  corso è suddiviso in tre sezioni. 1) Gli strumenti di pianificazione dei trasporti: nella prima sezione sono analizzate le  caratteristiche, le metodologie per lo sviluppo e l’iter procedurale dei Piani Urbani del Traffico e dei Piani Urbani per la  Mobilità Sostenibile. Vengono, inoltre, approfonditi i loro contenuti progettuali. 2) Le tecniche di pianificazione dei trasporti:  nella seconda sezione si analizzano i tradizionali modelli trasportistici per la modellazione dell’offerta di trasporto, la  modellazione della domanda e l’interazione tra domanda e offerta. Vengono proposte applicazioni relative ai modelli di offerta  e di domanda. 3) le politiche di mobilità sostenibile: nella terza sezione sono analizzate, tramite la discussione di casi studio e  analisi effettuate mediante l’utilizzo di software GIS, le diverse politiche adottabili nel breve, medio e lungo periodo per  innalzare la sostenibilità ambientale del sistema trasporti-territorio in ambito urbano, con particolare attenzione alle tematiche  del trasporto pubblico, della mobilità condivisa, della walkability e della mobilità ciclabile. Alla fine di questo corso, lo studente  conoscerà la struttura e le metodologie di sviluppo dei principali piani dei trasporti urbani, sarà in grado di eseguire analisi  comuni nella pianificazione dei trasporti, utilizzare software GIS per effettuare analisi sul sistema dei trasporti urbani, proporre  interventi e politiche di mobilità sostenibile adatti al contesto territoriale e che diano soluzione alle criticità riscontrate. Il corso di "Politiche Energetiche per il Territorio", collocato al secondo anno del CdS, si prefigge l’obiettivo di porgere le  nozioni di base che consentano all’allievo di affrontare i problemi di natura energetica ed ambientale che presiedono agli  impatti delle attivita' antropiche sull’ambiente naturale, sia a livello urbano che a scala territoriale piu' estesa. A tal fine, il  corso intende invogliare gli studenti a sviluppare curiosita' scientifica nei confronti del territorio e degli effetti conseguenti  all’utilizzo delle fonti rinnovabili e non rinnovabili di energia, attraverso modelli qualitativi di interpretazione e quantitativi di  valutazione e stima. I metodi di analisi presentati fanno riferimento alle normative nazionali ed europee vigenti. Viene inoltre  presentato un panorama delle tecnologie energetiche che, sia in ambito civile che industriale, fanno ricorso alle fonti  rinnovabili.
	SUSTAINABLE MOBILITY POLICIES (in inglese)	MIGLIORE	6		ICAR/05
	ENERGETIC POLICIES FOR THE TERRITORY (in inglese)	LA GENNUSA	6		ING-IND/11
23116	TECHNOLOGICAL DESIGN FOR SETTLEMENTS	MAMI'	6	2° semestre	ICAR/12	Obiettivo dell’insegnamento e' la formazione in relazione alle tematiche proprie  dei processi di trasformazione della materia e delle risorse (rinnovabili e non)  negli insediamenti, nell’ottica della sostenibilità ambientale e dell’economia      circolare. Gli studenti saranno guidati alla conoscenza dei principi e dei criteri  che indirizzano la costruzione degli elementi tecnici degli edifici nei tessuti edilizi  e, più in dettaglio, degli spazi pubblici e delle infrastrutture, in relazione al  contesto (climatico, socio-economico, culturale, tecnologico, ecc.) e nel rispetto  dei requisiti connessi alla salvaguardia dell’ambiente (materiali da costruzione  naturali/artificiali, risorse energetiche, rinnovabili/non rinnovabili, idriche, ecc.).  Si tratterà della configurazione e/o del recupero del patrimonio edilizio tenendo  conto delle esigenze della società contemporanea che è sempre più indirizzata  a configurare/rigenerare insediamenti confortevoli, sicuri, inclusivi, sani ed a  bassa impronta ecologica.  Nel corso delle ore del modulo verranno trattati temi specifici che potranno  concorrere alla formazione del bagaglio culturale ed operativo del pianificatore  per la redazione di piani tematici quali: PAES, PUMS, PEBA, ecc.  A conclusione del Corso lo studente deve saper declinare le soluzioni e le  tecniche di intervento sugli insediamenti relativamente a edifici, spazi aperti,  infrastrutture urbane, reti tecnologiche. Le soluzioni saranno proposte secondo  le più recenti tendenze alla sostenibilità ambientale e all’inclusione, secondo gli  orientamenti tecnologici più aggiornati per finalizzare le previsioni di piano. Il fine  è l’adeguamento degli insediamenti alle esigenze dell’utenza contemporanea e  alla salvaguardia e valorizzazione dell’ambiente.

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
23409	SLOW AND SOFT MOBILITY + STRATEGIC PLANNING PROJECT CI	CONTATO	8	2° semestre		Il corso Slow and Soft Mobility mira a fornire un’ampia panoramica sulla pianificazione della mobilità dolce e sulle tecniche di  progettazione delle infrastrutture pedonali, ciclabili e per la micromobilità. Con un approccio che faccia luce sulle differenti  esigenze di diverse categorie di utenti, il corso ha l'obiettivo di fornire agli studenti gli strumenti per progettare percorsi ed  attraversamenti pedonali e ciclabili sicuri e convenienti. Inoltre, il corso ha l'obiettivo di aiutare gli studenti a riconoscere  l'importanza della pianificazione della mobilità dolce in città e alla scala di area vasta. Il corso è suddiviso in tre sezioni: 1) Le  tecniche di progettazione dei percorsi pedonali; nella prima sezione si analizza il progetto geometrico dei percorsi pedonali e  la valutazione della camminabilità a diverse scale; 2) Le tecniche di progettazione delle infrastrutture ciclabili; nella seconda  sezione si analizza il progetto delle reti ciclabili, delle ciclovie e delle greenways; 3) La pianificazione della mobilità dolce; la  terza sezione approfondisce il ruolo della mobilità dolce nei piani strategici, le politiche di promozione della mobilità dolce e il  legame con il trasporto pubblico e la mobilità condivisa. Alla fine di questo corso, lo studente conoscerà gli strumenti di pianificazione della mobilità dolce e le metodologie di  progettazione degli spazi pedonali e delle reti ciclabili, sarà in grado di valutare la walkability di un’area urbana, utilizzare  software GIS per analisi sulla mobilità dolce, proporre interventi e politiche di mobilità dolce adatti al contesto territoriale e che  diano soluzione alle criticità riscontrate. Con riferimento alle recenti esperienze di pianificazione strategica, il Modulo “Strategic Planning Project” propone lo studio e  approfondimento dell’evoluzione degli approcci in ambito nazionale e internazionale. L’insegnamento si propone di riflettere  sul rapporto tra pianificazione strategica, mobilità e progetto urbano offrendo un percorso formativo orientato all’esplorazione  di teorie e buone pratiche nazionali e internazionali per analizzare le esperienze condotte, le metodologie adottate, analizzare  le criticità e le potenzialità, affrontare un dibattito sul governo del territorio focalizzando l’attenzione su alcuni specifici temi e  questioni attuali o emergenti nel panorama nazionale e internazionale. Obiettivi formativi del modulo sono: fornire conoscenza su approcci, metodi, strumenti di pianificazione strategica e del  dibattito teorico, con approfondimenti al periodo attuale e alle tendenze evolutive in atto; approfondire la comprensione del  ruolo che la pianificazione strategica svolge in rapporto ai processi di trasformazione e rigenerazione dei territori; comparare  le esperienze di pianificazione strategica in relazione ai processi di rigenerazione urbana; mettere in relazione la dimensione  della pianificazione strategica con la dimensione della pianificazione e progettazione della mobilità dolce per consentire di  sviluppare progetti di scala territoriale e urbana.
	STRATEGIC PLANNING PROJECT	CONTATO	3		ICAR/21
	SLOW AND SOFT MOBILITY	D'ORSO	5		ICAR/05

