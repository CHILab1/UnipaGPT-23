Anno Accademico 2023/2024
Laurea magistrale in ARCHITETTURA PER IL PROGETTO SOSTENIBILE DELL'ESISTENTE
Curriculum: ARCHITETTURA PER IL PROGETTO SOSTENIBILE DELL’ESISTENTE
Per maggiori informazioni vai su http://www.unipa.it/struttura.html?id=2013
---------
Classe di Laurea magistrale in Architettura e ingegneria edile-architettura (quinquennale) (LM-4)
Durata 2 anni
Sede PALERMO
Accesso libero
Dipartimento di Architettura
Codice corso 2248
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
19774	LINGUA INGLESE B2		4	1° semestre	
21626	LABORATORIO DI RILIEVO E PROGETTO DELL'ESISTENTE C.I.	DI BENEDETTO	16	1° semestre		Il corso si prefigge di fornire allo studente strumenti di comprensione e di applicazione delle metodologie informatiche  finalizzate al rilievo e alla restituzione di un manufatto architettonico, all’analisi e all’interpretazione dell’architettura,  all’elaborazione del disegno finalizzato al progetto di architettura. Obiettivo del Laboratorio è quello di indagare la complessità delle questioni relative al “progetto dell’esistente”. Questioni che  tendono a superare le categorizzazioni, tendenzialmente reciprocamente esclusive, dell’intervento progettuale quando lo si  associa a termini come riuso, ripristino, recupero, ricostruzione, restauro. Espressioni che, al contrario, in una visione  integrale dell’Architettura, possono costituire compresenti declinazioni di un’unica attività progettuale il cui scopo primario è il  confronto relazionale con ciò che preesiste e i valori espressi. La scala di intervento, non si limiterà a quella del singolo edificio esistente, ma svilupperà attraverso elaborazioni risolutive  capaci di comprendere relazioni a scala urbana, dispiegando l’intervento progettuale su un gradiente che spazia dalla piccola  alla grande dimensione. A conclusione del laboratorio lo studente deve avere acquisito una reale cognizione della complessità quale condizione  operativa del progetto di architettura alla scala sia del manufatto architettonico, sia a quella urbana, Inoltre, deve saper  rintracciare e integrare, nell’ambito di tale condizione, gli elementi capaci di stabilire un ordine e di organizzare una pluralità di  usi differenti, risolvendo anche, se necessario, i possibili conflitti tra esigenze diverse e pervenendo a esiti formalmente  rilevanti. L’analisi del rapporto tra progetto di architettura, costruito e contesto, in quanto connaturato e pertinente all’architettura  stessa e archetipo fondativo della disciplina, sarà utile all’individuazione di temi progettuali fondamentali letti attraverso i  concetti di identità e differenza, continuità e discontinuità. Il tema progettuale del laboratorio, in riferimento alle indicazioni del profilo dell’insegnamento e in coordinamento con le altre  materie del primo anno, con particolare riguardo al C.I. di Laboratorio di rilievo e rappresentazione digitale, alla Storia delle  Tecniche costruttive e al Corso Tecniche per il recupero sostenibile dell’architettura, avrà come campo di applicazione il  centro storico di Palermo e  quelle parti della città caratterizzate da significative stratificazioni architettoniche. Sono previsti anche esercizi ex-tempore, da sviluppare quali prove in itinere.
	LABORATORIO DI RILIEVO E RAPPRESENTAZIONE DIGITALE	MAGGIO	6		ICAR/17
	LABORATORIO DI PROGETTAZIONE ARCHITETTONICA	DI BENEDETTO	10		ICAR/14
21637	LABORATORIO DI RECUPERO DELLE COSTRUZIONI	GRANATA	6	1° semestre	ICAR/09	Il corso è finalizzato a trasmettere conoscenze e capacità di interpretare il  funzionamento degli edifici esistenti, leggere e redigere progetti di interventi di  recupero strutturale, sia a scala di elemento che a scala di organismo  strutturale. Verranno stimolate le capacità di sviluppare in modo sequenziale  l’intero processo progettuale, partendo dalla fase della conoscenza delle  caratteristiche geometriche e meccaniche e dello stato di conservazione  dell’elemento/manufatto, attraverso la successiva analisi dei requisiti e delle  capacità prestazionali offerte, fino all’individuazione e alla completa  formalizzazione di idonee soluzioni progettuali, valutandone e confrontandone  l’efficacia strutturale, la sostenibilità economica e ambientale con approccio  critico. Aspetto caratterizzante del processo sarà il confronto con le indicazioni  normative, e della soluzione progettuale nel rispetto dei requisiti determinati  dalla vigente legislazione tecnica.
22634	VALUTAZIONE ECONOMICA DEL PROGETTO SOSTENIBILE	NAPOLI	5	1° semestre	ICAR/22	Il corso di “Valutazione economica del progetto sostenibile”, intende stimolare  l’apprendimento di un approccio economico-estimativo al progetto edilizio,  urbano, territoriale e ambientale attraverso un percorso interdisciplinare (in  accordo con gli altri insegnamenti del corso di studi) orientato all’analisi e alla  valutazione della sostenibilità economica e ambientale di progetti di  trasformazioni edilizie, urbane, territoriali e ambientali. A tal fine, il corso intende  invogliare gli studenti a sviluppare interesse scientifico nei confronti delle  metodologie di valutazione che possono essere impiegate nel processo di  elaborazione di un progetto o un piano come strumento per raggiungere la  sostenibilità ambientale delle decisioni progettuali.
21638	TECNICHE PER IL RECUPERO SOSTENIBILE DELL'ARCHITETTURA	CAMPISI	8	2° semestre	ICAR/10	L'insegnamento vuole sviluppare nel discente una conoscenza approfondita e  critica delle problematiche e delle metodologie di sviluppo del progetto negli  interventi di recupero edilizio sostenibili.  Le tematiche del modulo didattico verteranno sulla scelta destinazione d'uso in  base alle reali predisposizioni dell'edificio, alla definizione degli obiettivi di  qualità del manufatto architettonico recuperato, al controllo della qualità del  progetto, allo sviluppo della progettazione tecnologica con uso di principi di      sostenibilità al fine di assicurare i livelli qualitativi connessi con il rispetto dei  requisiti caratterizzanti la destinazione d'uso prescelta.  I contenuti teorici dell’insegnamento e la verifica critica degli stessi verranno  approfonditi attraverso la specifica esercitazione. Verrà sottolineato come i problemi tecnologico-strutturali dei monumenti e  dell’edilizia storica coinvolgano, in primo luogo, la capacità di leggere  l’organismo architettonico e di affrontarne la complessità, sottolineando in modo  indifferibile, l’esigenza di stabilire nuove connessioni tra struttura resistente e  impianto dell’edificio, tra progettazione e futura modificazione.
21641	STORIA DELLE TECNICHE COSTRUTTIVE	GAROFALO	6	2° semestre	ICAR/18	Il corso affronta lo studio dei fenomeni storico-architettonici relativi agli sviluppi  delle tecniche costruttive, del funzionamento e dell’organizzazione del cantiere  di architettura, del rapporto tra teoria e prassi, dei condizionamenti e delle  interdipendenze tra disegno, progetto ed esecuzione dell’architettura, in un  lungo arco cronologico che spazia dall'età antica all’età contemporanea. Il corso  intende offrire agli studenti elementi specialistici per la comprensione  dell’architettura storica in questo lungo arco temporale, sviluppando negli stessi,  in particolare, la capacità di riconoscere, leggere e interpretare criticamente  un’opera architettonica a partire dalla sua consistenza materiale, dalle sue  caratteristiche tecniche e tecnologiche e dall’inquadramento dell’iter esecutivo  della stessa. Obiettivo primario è quindi quello di fornire agli studenti strumenti metodologici  per una conoscenza avanzata dell’architettura e l’acquisizione di capacità  analitiche per una più profonda comprensione della complessità dei processi  che portano alla creazione delle singole opere, coerentemente con lo specifico  indirizzo formativo del Corso di Studi.
21644	PROGETTAZIONE URBANA PER LA CITTÀ SOSTENIBILE C.I.	VINCI	14	2° semestre		Fornire le conoscenze e le competenze necessarie a interpretare un testo normativo.  Fornire le conoscenze e le competenze necessarie a comprendere la dimensione e le forme di manifestazione del potere  amministrativo.  Fornire le conoscenze e le competenze necessarie a collocare il diritto urbanistico nel quadro piu' generale dell'ordinamento  amministrativo.  Fornire le conoscenze e le competenze giuridiche necessarie all’attivita' edilizia, di pianificazione e di trasformazione del  territorio. Obiettivo del corso è fornire allo studente un insieme di strumenti teorici e tecnici per consentirgli di analizzare la città sul  piano ambientale e sviluppare progetti di scala urbana in un’ottica di sviluppo sostenibile. Lo studente svilupperà queste competenze attraverso un’organizzazione didattica articolata in due momenti formativi: • Lezioni frontali, nel corso delle quali verranno richiamati i fondamenti della pianificazione urbanistica e fornite indicazioni  disciplinari, tecniche e normative per comprendere il ruolo dei diversi dispositivi di pianificazione e gestione urbana e  territoriale, in un’ottica ecologica; • Project work, all’interno del quale gli studenti saranno chiamati ad applicare un insieme di tecniche per l’analisi delle  trasformazioni urbanistiche e per applicare tecniche di pianificazione di ispirazione ecologica.
	LAB. DI PROGETTAZIONE URBANA PER LA CITTÀ ECOLOGICA	VINCI	10		ICAR/21
	DIRITTO URBANISTICO	SCALA	4		IUS/10

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
07553	TIROCINIO		6	1° semestre	
13351	ALTRE CONOSCENZE UTILI PER L'INSERIMENTO NEL MONDO DEL LAVORO		3	1° semestre	
21639	LAB. DI RESTAURO E PROGETTAZIONE ARCHITETTONICA NEL COSTRUITO C.I.	SCADUTO	14	1° semestre		L'obiettivo formativo è quello di far maturare conoscenze e consapevolezza agli studenti relative al progetto di architettura in  contesti urbani fortemente connotati dal patrimonio storico-artistico e paesaggistico - intesi come risorse ambientali - coerenti  con i contenuti del Corso di Studi. Le lezioni (erogate secondo una sequenza pedagogica: dal semplice al complesso)  verteranno su contenuti teorici di base della disciplina architettonica atti a trasmettere competenze progettuali inerenti il tema  del “costruire sul costruito” secondo le diverse dimensioni scalari: da quella urbana dell’isolato – morfologia; a quella  architettonica - tipologia -; fino alla scala del dettaglio dei singoli elementi costruttivi dell’edificio. Ulteriore finalità del modulo  di “Progettazione Architettonica nel contesto urbano” è quello di trasmettere agli studenti una possibile metodologia di  intervento che riguarderà: la “lettura” del contesto; l’”interpretazione” dell’area di studio; ed infine la “riscrittura” attraverso il  progetto inteso come nuovo testo capace di relazionarsi con l’esistente risignificando, in chiave contemporanea, la città  storica. L’esperienza laboratoriale di natura interdisciplinare, attraverso il modulo di “Restauro Architettonico”, affronterà nello  specifico il tema del “progetto della modificazione” dei tessuti morfologici e delle tipologie architettoniche consolidate. Le lezioni e le esercitazioni hanno lo scopo di trattare i temi storici e teorici del Restauro architettonico, con la finalità di  formare i futuri architetti operanti nel settore del restauro del patrimonio architettonico, storico-artistico e ambientale.  L’insegnamento si prefigge di instillare negli studenti le basi culturali per far crescere lo spirito critico che possa servire da  guida per l’attività di progettazione del restauro dell’architettura. La didattica si propone di trasmettere agli studenti le conoscenze fondamentali e necessarie per la progettazione esecutiva  degli interventi di restauro del patrimonio architettonico.  I contenuti del Laboratorio di Restauro sono in particolare orientati per fornire agli studenti gli approfondimenti critici inerenti  alla conoscenza dell’architettura storica, al riconoscimento delle forme di degrado dei materiali e dissesti delle strutture, alla  diagnostica strumentale e tecniche di restauro e consolidamento. Durante il corso gli allievi si eserciteranno nel  riconoscimento dei materiali e delle tecniche costruttive, nella elaborazione delle mappature tematiche dei degradi e dei  dissesti e degli interventi conservativi, che costituiscono parte degli elaborati del progetto di restauro. Gli allievi, inoltre,  impareranno a orientarsi fra le possibili scelte di intervento focalizzando l’attenzione sulle metodologie che risultino  maggiormente compatibili con la materia dell’architettura e nel rispetto del criterio della compatibilità, della reversibilità e del  “minimo intervento”, dialogando e integrandosi anche con il docente del Corso di “Progettazione architettonica nel costruito  (C.I). Nella redazione del progetto gli studenti utilizzeranno uno specifico lessico e tecniche di restauro.
	LABORATORIO DI RESTAURO ARCHITETTONICO	SCADUTO	6		ICAR/19
	LABORATORIO DI PROG. ARCH. NEL CONTESTO URBANO	MEI	8		ICAR/14
21665	EFFICIENZA ENERGETICA, ILLUMINAZIONE ED ACUSTICA	BONOMOLO	6	1° semestre	ING-IND/11	Obiettivo del corso è quello di fornire allo studente nozioni sulla progettazione  legata alla sostenibilità ambientale dell'edificio basata su sistemi, tecnologie e  dispositivi attivi e passivi e di sviluppare la capacità applicativa delle stesse in  fase progettuale. In particolare, il corso è mirato alla conoscenza dei principali fabbisogni e dei  consumi energetici degli edifici, risorse climatiche locali, riduzione dei carichi  ambientali, tecniche e materiali per il miglioramento del comfort  termoigrometrico, acustico e visivo, riqualificazione energetica degli edifici  mediante interventi di retrofit, normative di riferimento, procedure di calcolo  manuale e legato all'utilizzo di software di simulazione, comportamento fisico  degli edifici e del loro involucro opaco e trasparente, principali tecnologie di uso  di energia rinnovabile applicabili ad essi, sistemi di domotica per il controllo degli  impianti.
05917	PROVA FINALE		10	2° semestre	
	Gruppo di attiv. form. opzionali		10		
	Attiv. form. a scelta dello studente		12		

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
21630	LAB. DI CONSERVAZIONE E CONSOLIDAMENTO DEGLI EDIFICI C.I.	CUCCHIARA	10	2° semestre		Gli obiettivi del corso consistono nel fornire competenze professionali nel recupero conservativo degli edifici in muratura e  degli edifici di interesse storico, nel rispetto delle esigenze del costruito storico sottoposto a tutela. In particolare, gli obiettivi  consistono nel fornire agli studenti le competenze per poter valutare le capacità di resistenza della struttura con particolare  riguardo alle azioni sismiche e di saper progettare gli eventuali interventi di rinforzo possibilmente poco invasivi e reversibili. Il restauro, il riuso e la manutenzione delle testimonianze architettoniche del passato sono alcuni tra i più rilevanti obiettivi  della società contemporanea, verso i quali è indirizzato anche l’interesse della comunità scientifica internazionale. Nel  patrimonio d’architetture storiche la collettività ritrova le tracce stratificate della propria cultura e il percorso didattico del  ‘Laboratorio di conservazione e consolidamento degli edifici’ intende fornire agli allievi le conoscenze fondamentali che sono  necessarie per l’analisi delle fabbriche di natura storica, la definizione della diagnosi dello stato di conservazione e la  progettazione delle terapie d'intervento per porre rimedio alle forme di degradazione e dissesto che interessano i materiali e  le strutture. I moduli didattici integrati che costituiscono il “Laboratorio di Conservazione e consolidamento degli edifici” affrontano quindi  alcune delle questioni critiche del restauro dell’architettura storica, ovvero le problematiche del consolidamento strutturale  delle fabbriche, della diagnostica strumentale e delle tecniche d’intervento in cantiere.   Al fine di operare negli edifici in muratura di valore storico sottoposti a tutela, gli allievi acquisiranno le competenze  necessarie a valutare le capacità di resistenza della struttura, con particolare riguardo alle azioni sismiche, ed a progettare gli  interventi di rinforzo che risultino compatibili con le caratteristiche degli edifici e dal carattere meno invasivo. Inoltre, il  percorso formativo intende fornire le nozioni utili a sviluppare l’analisi delle architetture storiche, la definizione della diagnosi  dello stato di conservazione e la progettazione delle terapie d'intervento per porre rimedio alle forme di degradazione e  dissesto che interessano i materiali e le strutture. Il modulo didattico “Diagnostica e terapie d’intervento”, in particolare, si propone di trasmettere agli allievi del laboratorio le  conoscenze fondamentali per pianificare e svolgere le indagini diagnostiche, preferendo quelle dal carattere non distruttivo o  minimamente invasivo, con l’impiego degli strumenti e dei metodi operativi più attuali al fine di redigere una diagnosi efficace  a supporto degli interventi di cantiere per la conservazione dei beni architettonici. La trattazione è supportata dall’esposizione  critica di esempi di applicazioni diagnostiche svolte nell’ambito di cantieri di restauro. Gli allievi, inoltre, impareranno a orientarsi tra le possibili scelte d’intervento focalizzando l’attenzione sulle metodologie che  risultino maggiormente compatibili con i materiali e i sistemi costruttivi delle fabbriche e nel rispetto dei criteri della potenziale  ‘reversibilità’, della ‘distinguibilità’ e del ‘minimo intervento’.
	CONSOLIDAMENTO STRUTTURALE DEGLI EDIFICI	CUCCHIARA	5		ICAR/09
	DIAGNOSTICA E TERAPIE D'INTERVENTO	VENTIMIGLIA	5		ICAR/19
21666	LAB. DI PROGETTAZIONE DELL'ABITARE SOSTENIBILE C.I.		10	2° semestre		Gli obiettivi formativi del modulo saranno derivati da una intensa attività di coordinamento e di interazione tra i due laboratori  "Progettazione degli spazi aperti" e condivisi e "Progettazione degli spazi minimi" che in particolare, prevede: - la comprensione della forma architettonica e dei rapporti che vi si intrecciano tra le funzioni e le culture dell’abitare in senso  estensivo. In questo senso il programma affronta criticamente le tematiche più generali e di dettaglio del progetto,  sperimentando le relazioni fra la struttura formale e le soluzioni tecnico/costruttive pertinenti rispetto al tema della sostenibilità  dell’esistente;  - la trattazione teorico-concettuale riferita al campo disciplinare specifico (opere dei maestri dell’architettura contemporanea). A conclusione del laboratorio lo studente dovrà essere consapevole della complessità inerente il progetto architettonico e  avere maturato un metodo di descrizione e rappresentazione adeguato. Obiettivo del Laboratorio è quello di indagare la complessità delle questioni relative al “progetto sostenibile dell’esistente” con  riguardo agli spazi aperti di relazione e agli spazi minimi dell’abitare. Il tema progettuale del laboratorio, in riferimento alle indicazioni del profilo dell’insegnamento e in coordinamento con l’altro  modulo, avrà come campo di applicazione quei contesti urbani necessitanti del ridisegno degli spazi aperti e dei luoghi di  socializzazione secondo una strategia progettuale sostenibile ed integrata. Sono previsti anche esercizi ex-tempore, da sviluppare quali prove in itinere. Gli obiettivi formativi del modulo saranno derivati da una intensa attività di coordinamento e di interazione tra i due laboratori  (Progettazione degli spazi minimi e Progettazione degli spazi aperti e condivisi) che in particolare, prevede: - la comprensione della forma architettonica e dei rapporti che vi si intrecciano tra le funzioni e le culture dell’abitare in senso  estensivo. In questo senso il programma affronta criticamente le tematiche più generali e di dettaglio del progetto,  sperimentando le relazioni fra la struttura formale e le soluzioni tecnico/costruttive pertinenti rispetto al tema della sostenibilità  dell’esistente; - la trattazione teorico-concettuale riferita al campo disciplinare specifico (opere dei maestri dell’architettura  contemporanea). A conclusione del laboratorio lo studente dovrà essere consapevole della complessità inerente il progetto architettonico e  avere maturato un metodo di descrizione e rappresentazione adeguato. Obiettivo del Laboratorio è quello di indagare la complessità delle questioni relative al “progetto sostenibile dell’esistente” con  riguardo agli spazi minimi dell’abitare.   Il tema progettuale del laboratorio, in riferimento alle indicazioni del profilo dell’insegnamento e in coordinamento con l’altro  modulo, avrà come campo di applicazione quei contesti urbani, necessitanti del ridisegno degli spazi aperti e dei luoghi di  socializzazione secondo una strategia progettuale sostenibile ed integrata, nei quali lo studente sarà chiamato al progetto di  spazi abitativi minimi. Tale attività di coordinamento si propone di raggiungere in maniera proficua quanto stabilito dalla declaratoria dei profili delle  due materie che compongono il Corso Integrato del Laboratorio di Progettazione dell’abitare sostenibile.
	LAB. DI PROGETTAZIONE DEGLI SPAZI APERTI E CONDIVISI		5		ICAR/14
	LAB. DI PROGETTAZIONE DEGLI SPAZI MINIMI		5		ICAR/16

