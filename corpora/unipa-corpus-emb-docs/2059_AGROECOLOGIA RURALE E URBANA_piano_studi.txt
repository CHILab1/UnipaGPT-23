Anno Accademico 2023/2024
Laurea magistrale in SCIENZE DELLE PRODUZIONI E DELLE TECNOLOGIE AGRARIE
Curriculum: AGROECOLOGIA RURALE E URBANA
Per maggiori informazioni vai su http://www.unipa.it/struttura.html?id=779
---------
Classe di Laurea magistrale in Scienze e tecnologie agrarie (LM-69)
Durata 2 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2059
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
15400	AGRONOMIA TERRITORIALE E FITODEPURAZIONE	LICATA	9	1° semestre	AGR/02	L’insegnamento “Agronomia territoriale e fitodepurazione” intende fornire agli  studenti conoscenze e competenze di tipo specialistico  inerenti  l’analisi  agronomica ed ambientale del territorio e degli ecosistemi agrari e la gestione di  impianti di fitodepurazione.  Saranno esaminati gli aspetti agronomici riguardanti  la gestione del territorio e  presentate le principali tecniche agronomiche di  studio. Verranno svolte delle  esercitazioni e presentati alcuni casi studio  elaborati  durante il corso. L'insegnamento sarà completato da argomentazioni  legate alla valorizzazione agronomica di acque reflue di origine agricola e civile  attraverso  l’impiego di tecniche agronomiche classiche e innovative. Saranno  esaminate le  principali caratteristiche di tali reflui, commentati i quadri normativi  di riferimento e discussi gli aspetti agronomici relativi al loro riutilizzo, con  particolare  riferimento ai sistemi di fitodepurazione. Nella parte finale  dell'insegnamento, verranno  presentati alcuni casi studio legati all’impiego dei  sistemi artificiali di  fitodepurazione.
21863	ORTOFLOROVIVAISMO E ORTICOLTURA URBANA	SABATINO	6	1° semestre	AGR/04	Fornire agli studenti le competenze specifiche per la propagazione di specie di  interesse floricolo e orticolo ed i sistemi di coltivazione applicabili in ambiente  urbano e sub-urbano con particolare riferimento ai sistemi di coltivazione su  suolo e fuori suolo. Una parte speciale tratterà modalità di impianto e di  conduzione delle più diffuse specie da orto per il verde urbano a basso impatto  manutentivo, e la gestione di orti urbani specifici. Saranno trattati dei casi di  studio nella famiglia delle Solanaceae (pomodoro, melanzana e peperone),  delle Asteraceae (lattuga) e delle Cucurbitaceae (melone, anguria, zucchino).
21865	BIODIVERSITÀ DELLE SPECIE VEGETALI	FICI	6	1° semestre	BIO/02	Il corso tende a fornire le conoscenze di base sulla biodiversità dei vegetali,  con  riferimento ai principali gruppi di piante  legnose utilizzate per la realizzazione  di  parchi, giardini e del verde tecnico finalizzato alla ricreazione ed allo sport, in  ambito urbano ed extraurbano. In dettaglio saranno trattati vari aspetti legati alla  sistematica dei vegetali,  ai sistemi di classificazione, alle categorie  tassonomiche ed alla nomenclatura botanica. Verranno fornite inoltre  approfondite conoscenze sulle principali famiglie di piante legnose ornamentali  appartenenti alle gimnosperme ed angiosperme, ed esaminate in dettaglio le  specie piu' diffuse nei nostri impianti.
12573	APPROVVIGIONAMENTO IDRICO ED IMPIANTI IRRIGUI E DI DRENAGGIO	BAIAMONTE	6	2° semestre	AGR/08	Obiettivo del Corso e' quello di fornire allo studente strumenti applicativi  essenziali per la gestione delle risorse idriche e dell'irrigazione nell’azienda  agraria anche in condizioni di risorse idriche limitate, ormai sempre piu' ricorrenti  soprattutto negli ambienti aridi e semi-aridi. Tale obiettivo viene perseguito sia  nella fase di programmazione dell'irrigazione, attraverso la stima della risorsa  idrica media annua, che in quella della progettazione e gestione di sistemi irrigui  quali gli impianti di irrigazione a pioggia e a goccia, sistema quest'ultimo che  consente di minimizzare l'utilizzo dell'acqua aumentando l’efficienza idrica ed  energetica. Il Corso fornisce altresi' gli strumenti idonei a progettare una rete di  drenaggio aziendale dopo averne riconosciuta la necessita.
15478	TAPPETI ERBOSI	SARNO	6	2° semestre	AGR/02	L’insegnamento si propone di fornire le piu' aggiornate conoscenze e  competenze relative alla progettazione, realizzazione e gestione delle diverse  tipologie di tappeti erbosi (anti-erosivi, ornamentali, ricreativi e sportivi).
21862	AGROECOLOGIA IN AMBIENTE URBANO C.I.	TUTTOLOMONDO	12	2° semestre		Il modulo si propone l’obiettivo di fornire allo studente conoscenze sia sull'effetto dei principali fattori ambientali  sulle piante  arboree che sulle modifiche indotte dalle piante arboree sui parametri ambientali locali del clima urbano. A partire dalle  peculiarita' climatologiche che caratterizzano l'ambiente urbano saranno presi in esame gli effetti sul regolare svolgimento dei  processi fisiologici degli alberi analizzando le conseguenze sulla sopravvivenza, sulla crescita e sulla fenologia delle piante.  Tali conoscenze saranno utilizzate per la formulazione di tecniche di gestione e di valutazione sia di alberi isolati che di  alberature o parchi urbani. Un ulteriore obiettivo del corso e' impartire conoscenze sull'uso di piante arboree, isolate o in  alberature, per la modifica dei fattori climatici locali e l'analisi degli effetti sui parametri che caratterizzano il benessere ed il  comfort umano Il modulo ha lo scopo di fornire allo studente le conoscenze necessarie per comprendere la complessa interazione tra l’ambiente urbano e le piante erbacee, attraverso un approccio tipicamente “ecologico” e “sociologico”. Nel corso della prima parte, saranno esaminati i principali aspetti dell’ecosistema urbano, con una overview sulle caratteristiche climatiche, pedologiche e idriche dello stesso. Nella seconda parte, verranno descritte le caratteristiche principali delle specie erbacee, in ordine ai loro sistemi di produzione e impiego in ambiente urbano (parchi, viali, giardini, aiuole, ecc.), con particolare riferimento all'impatto tra il fattore antropico, l’ambiente fisico e gli stessi organismi vegetali. Saranno trattate le principali funzioni ambientali ed ecologiche derivanti dall'impiego delle suddette specie in ambiente urbano. Seguirà una breve descrizione di alcune specie erbacee, impiegate come bioindicatori, per individuare fenomeni di alterazione delle condizioni ecologiche dell’ambiente urbano, quali quelli di inquinamento.
	AGROECOLOGIA DELLE SPECIE ERBACEE	TUTTOLOMONDO	6		AGR/02
	SISTEMI ARBOREI MULTIFUNZIONALI	LIGUORI	6		AGR/03
22798	IMPIANTI E MANUTENZIONE DEL VERDE	CATANIA	6	2° semestre	AGR/09	Obiettivo della disciplina e' quello di approfondire le caratteristiche tecniche e  funzionali delle macchine per le aree a verde. Saranno oggetto di studio i criteri  di scelta e di gestione delle macchine dell’intero processo colturale in ambiente  mediterraneo.
	Attiv. form. a scelta dello studente (consigliate)		8		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
04677	LINGUA INGLESE (in inglese)		6	1° semestre		Apprendimento linguistico secondo il CEFR (Common European Framework of  Reference for Languages); raggiungimento del livello B1. Usare l'inglese per descrivere emozioni, esperienze e sentimenti, per esprimere  accordo, disaccordo e opinioni su temi quotidiani e argomenti pubblici in  generale. Leggere e scrivere testi piu' elaborati, scritti in modo informale o moderatamente  formale (ad esempio e-mail personali e professionali di base). Comprensione dei testi pubblici di base scritti in modo formale (per esempio  articoli di giornale, trame cinematografiche, pubblicita, siti web universitari/ istituzionali).
14184	TIROCINIO FORMATIVO E DI ORIENTAMENTO		12	1° semestre	
19669	ARBORICOLTURA URBANA E ARCHITETTURA RURALE C.I.	FARINA	12	1° semestre		Il corso intende far compiere allo studente un percorso di conoscenza dell’architettura rurale con particolare riferimento agli  aspetti culturali, ambientali e paesaggistici. A partire dai casi proposti e dai contesti specifici, si propone di studiare: il  rapporto tra architettura e campagna; l’interazione tra costruzione e vegetazione; i significati dello spazio in funzione delle  trame, dei segni e delle stratificazioni del suolo. Inoltre si approfondiranno le più importanti questioni legate al progetto  dell’architettura rurale: il principio di insediamento, la compatibilità del nuovo con l’esistente nella riqualificazione del  paesaggio contemporaneo. Fornire gli elementi fondamentali utili alla comprensione della importante funzione degli alberi e degli arbusti e delle  conoscenze relative in contesti urbani quali parchi, giardini, verde sportivo, alberature stradali e parcheggi. Attraverso  sopralluoghi tecnici a giardini storici, spazi verdi e strade della nostra citta' saranno trasmessi i criteri per pervenire alla scelta  e alla gestione delle specie utilizzate.
	PROGETTAZIONE DELL'ARCHITETTURA RURALE	TUZZOLINO	6		ICAR/14
	ARBORICOLTURA URBANA	FARINA	6		AGR/03
20937	GESTIONE DEL VERDE ORNAMENTALE	LA BELLA	6	1° semestre	AGR/04	Fornire i criteri e le linee guida necessari per la scelta, l'impianto e la gestione di  piante erbacee ornamentali (perenni e annuali), geofite, arbusti da inserire in  aree verdi pubbliche e private.
05917	PROVA FINALE		10	2° semestre	
18819	VALUTAZIONI ECONOMICHE E POLITICHE PER GLI INVESTIMENTI	SCHIMMENTI	6	2° semestre	AGR/01	Il percorso formativo ha come scopo principale quello di fornire agli studenti,  oltre ad elementi di scenario economico (florovivaismo, aree a verde, beni  ambientali), gli strumenti normativi (comunitari, nazionali e regionali), teorici (in  merito al concetto di valutazione economica delle risorse e dei progetti) ed  operativi (in termini di ricerca e di elaborazione dei dati tecnici ed economici)  necessari per formulare giudizi di convenienza economica e finanziaria relativi a  progetti di investimento in campo sia pubblico che privato.
21868	DIFESA DEL VERDE URBANO C.I.	MANACHINI	9	2° semestre		La crisi ambientale che, anno dopo anno, si mostra sempre più evidente ha nell’ambiente urbano, periurbano e nel verde  multifunzionale una delle vittime maggiori, ma anche uno dei settori potenzialmente più ricco di opportunità per promuovere  metodi di controllo degli insetti dannosi ecososenibili. L’obbiettivo del corso è dunque quello di fornire agli studenti gli  strumenti necessari per una gestione del verde multifunzionale in linea con i principi dell’agroecologia e che sappia in pieno  cogliere le opportunità del sapere sistemico che lega gli uomini agli altri componenti della biosfera e che consenta di  rispondere a necessità che sono insieme produttive, ambientali e culturali. Nella loro complessità materiale e immateriale,  l’agroecologia in questo contesto sarà fondamentale non solo nella gestione degli insetti fitofagi ma anche nel controllo di  quelle specie dannose o di importanza igienico sanitaria che spesso si ritrovano nei medesimi ambienti (es. zanzare e  flebotomi). Obiettivo dunque della disciplina e' quello di approfondire le conoscenze relative alle specie fitofaghe infeudate  sulle piante ornamentali in ambienti urbani, parchi e giardini, nonche' introdurre lo studente all’apprendimento delle tecniche  di gestione di questi ambienti in un'ottica ecosostenibile. Saranno fornite notizie morfologiche e biologiche degli insetti fitofagi, utili per il riconoscimento delle avversità, e saranno  trattate le principali metodologie di lotta piu' appropriate per ciascun fitofago chiave.  Per sviluppare le capacita' di apprendimento, di analisi critica e di comunicazione degli studenti, saranno affidati casi - studio  da svolgere singolarmente o in gruppo e da presentare in aula. Lo studente, al termine del corso, conoscerà la morfologia, la  fisiologia e le dinamiche di popolazione degli insetti, con riferimento al verde, alle piante ornamentali e al paesaggio. Avrà  conoscenza, al termine dell'insegnamento, della biologia e dell'ecologia degli insetti più dannosi a diverse specie di piante, e  sarà anche in grado di sapere riconoscere gli insetti ausiliari, importanti per la lotta biologica e per la conservazione della  biodiversità.  Saranno prese in considerazione e trattate anche altre forme di gestione degli insetti fitofagi, infestanti e di interesse igienico  sanitario nell’ambito del verde ornamentale e tecnico quali piante geneticamente modificate e problematiche connesse,  impiego di RNAi. Lo studente sarà così in grado di riconoscere gli insetti dannosi, impostare piani di campionamento per la  stime delle infestazioni e del danno, e di gestire autonomamente i metodi di contenimento nei casi di superamento della  soglia di dannosità. Inoltre apprenderà come fornire informazioni agli operatori del settore.  Obiettivi finali del corso prevedono dunque in una visione più ampia di - Far crescere la conoscenza e le pratiche dell’Agroecologia nell’ambito della gestione dei fitofagi dannosi al verde  ornamentale e tecnico, nonché di gestione e valorizzazione dei servizi ecosistemici forniti dagli insetti e dai nematodi. - Promuovere l’innovazione diffondendo buone pratiche socialmente ed ecologicamente sostenibili, - Favorire la conoscenza in ambito europeo delle strategie della Comunita  Europea (Green Deal) e il confronto con  esperienze di successo nella gestione dei fitofagi e degli insetti dannosi anche in ambito internazionale nella gestione del  verde multifunzionale. L’obiettivo e' quello di fornire un quadro degli attuali orientamenti verso modelli sostenibili di difesa con particolare riguardo  all’impatto ambientale e sulla salute umana. Lo studente acquisirà le competenze sufficienti per essere in grado di rapportarsi  criticamente alla problematica della difesa fitosanitaria in ambiente urbano e di orientarsi operativamente nella gestione delle  fitopatie.
	CONTROLLO INTEGRATO DEGLI ARTROPODI	MANACHINI	6		AGR/11
	CONTROLLO INTEGRATO DELLE FITOPATIE	BELLA	3		AGR/12

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
20941	AGROMETEOROLOGIA  E CLIMATOLOGIA	LETO	3	2° semestre	AGR/02	L’insegnamento “Agrometeorologia e climatologia” intende fornire agli studenti  conoscenze e competenze di tipo specialistico inerenti lo studio delle relazioni  quantitative tra attivita' agronomiche ed variabili agrometeorologiche al fine di  ottimizzare l’attivita' agricola aziendale. La comprensione degli argomenti trattati  durante il corso richiede che gli studenti possiedano adeguate conoscenze di  Agronomia, Biologia e Fisica. L’offerta formativa sara' articolata in lezioni  frontali, esercitazioni e visite tecnico-didattiche presso campi sperimentali.
21860	FERTILIZZAZIONE E NUTRIZIONE DELLE PIANTE	LAUDICINA	3	2° semestre	AGR/13	Fornire agli studenti le basi teoriche e pratiche per l’esecuzione di metodi di  analisi per la determinazione dei principali elementi ntritivi della fertilità chimica,  per la conoscenza dei fertilizzanti per uso agricolo e per la loro applicazione. In  particolare saranno affrontati i metodi per la determinazione di azoto, fosforo e  potassio disponibili per le piante al fine di orientare al meglio le fertilizzazioni e  la predisposizione di un piano di concimazione. Lo studente alla fine del corso  avrà acquisito le conoscenze necessarie per la determinazione dei principali  elementi della fertilità chimica e per redigere un piano di concimazione specifico  per ciascun tipo di pianta di interesse agrario.
22393	TECNOLOGIE CAD E GIS PER LA GESTIONE DEI PROCESSI IN AGRICOLTURA	ORLANDO	6	2° semestre	AGR/09	Il Corso ha come obiettivo quello di fornire i fondamenti sul funzionamento e  impiego dei principali SW CAD e GIS utilizzati nel campo delle attività  professionali agricole. lo studente potrà valutare le possibilità di utilizzo dei SW nei settori della ricerca,  della gestione e dell'analisi di problematiche connesse con l'esercizio  dell'agricoltura

