Anno Accademico 2023/2024
Laurea in INGEGNERIA BIOMEDICA
Curriculum: BIOMECCANICA - SEDE PA
Per maggiori informazioni vai su http://www.unipa.it/struttura.html?id=2256
---------
Classe di Laurea in Ingegneria industriale (L-9)
Durata 3 anni
Sede PALERMO
Numero posti in programmazione locale: 180
Dipartimento di Ingegneria
Codice corso 2273
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01788	CHIMICA	MARCI'	9	1° semestre	CHIM/07	Lo studente alla fine del corso sara' in grado di affrontare e risolvere problemi  applicativi relativi ai vari argomenti trattati, avra' acquisito la capacita' di  correlazione fra i vari argomenti e imparera' ad analizzare in modo critico i  risultati ottenuti riconoscendone la validita'. Inoltre, sara' in grado di  comprendere come alcune conoscenze di Chimica Generale siano alla base di  quasi tutte le tecnologie e come poterle utilizzare nello svolgimento della propria  professione. Un esempio importante riguarda il laureato in ingegneria biomedica  per il quale i concetti di base della chimica sono fondamentali per lo studio dei  biomateriali. Comunque, in generale, l’obiettivo principale che si cerchera' di  raggiungere con lo svolgimento del corso di Chimica, e' quello di dare agli  studenti la consapevolezza del ruolo essenziale che la disciplina ha nella  produzione di tutte le tipologie di materiali usati nel campo dell’ingegneria.
03675	GEOMETRIA	LATTUCA	6	1° semestre	MAT/03	Il corso di geometria permette di acquisire le basi del linguaggio matematico e  scientifico e, allo stesso tempo, fornisce gli strumenti e le metodologie di calcolo  necessari per affrontare con rigore metodologico gli studi ingegneristici.
04677	LINGUA INGLESE		3	1° semestre		Capire con facilità i punti principali di informazioni comuni riguardo ad  avvenimenti quotidiani normalmente incontrati sul posto di lavoro, a scuola,  durante il tempo libero, etc. Gestire la maggior parte delle situazioni che possono accadere, per esempio,  quando si viaggia in un paese dove si parla l'inglese. Essere in grado di produrre semplici saggi su argomenti noti o di interesse  personale. Descrivere esperienze ed avvenimenti, sogni, speranze, ambizioni e fornire una  ragione e delle spiegazioni per le proprie opinioni e programmi.
18414	GESTIONE DEI SISTEMI SANITARI	MAZZOLA	6	1° semestre	ING-IND/35	Al termine del corso, lo studente avra' acquisito conoscenze e metodologie  relative alla gestione dei sistemi sanitari. In particolare, avra' imparato la  struttura, il funzionamento e il finanziamento dei sistemi sanitari. Avra'  sviluppato, inoltre, conoscenze in merito alle tecniche piu' recenti per la gestione  efficace, efficiente e sostenibile dei sistemi e delle organizzazioni sanitarie e per  il miglioramento delle prestazioni sanitarie dei suddetti sistemi/organizzazioni in  un’ottica di massimizzazione del benessere sociale.
19109	ANALISI MATEMATICA C.I.	SCIACCA	12	Annuale		Si introducono gli elementi fondamentali del calcolo differenziale ed integrale per  funzioni reali di due variabili reali; inoltre si  propongono alcune classi di equazioni differenziali e si trattano le successioni e le serie di funzioni, con particolare riferimento  alle serie di potenze ed alle serie di Fourier. Obiettivo fondamentale del corso e' fornire agli studenti i principali strumenti dell'Analisi Matematica quali: numeri reali e  numeri complessi e loro proprieta', studio delle funzioni reali di variabile reale (grafico, limiti e le loro proprieta', continuita',  derivabilita' e integrazione) e serie numeriche.  Gli obiettivi formativi saranno: 1. Promuovere le facolta' intuitive e logiche; 2. Acquisire competenze di astrazione e di formalizzazione; 3. Sviluppare l’attitudine a riesaminare criticamente e a sistematizzare logicamente le conoscenze acquisite; 4. Abituare all'applicazione delle capacita' di analisi e di sintesi a problemi concreti; 5. Abituare alla ricerca di soluzioni costruttive alternative; 6. Abituare a generalizzare la soluzione di un problema specifico in algoritmi; 7. Potenziare le capacita' di utilizzare metodi, strumenti e modelli matematici in diverse situazioni; 8. Promuovere la comprensione dei concetti trasversali della disciplina e abituare a cogliere analogie di struttura tra ambiti  diversi.
	MODULO ANALISI MATEMATICA 2		6		MAT/05
	MODULO ANALISI MATEMATICA 1	SCIACCA	6		MAT/05
02605	DISEGNO ASSISTITO DA CALCOLATORE	INGRASSIA	9	2° semestre	ING-IND/15	Lo studente, al termine del corso, avra' conoscenza delle problematiche inerenti  la rappresentazione e la quotatura di elementi singoli o assemblati. Conoscera'  le modalita' di collegamento dei diversi elementi. Lo studente sara' in grado di      effettuare il disegno, anche attraverso l’utilizzo di software commerciali dedicati,  dei complessivi e di interpretarne il corretto funzionamento.  Queste capacita' saranno successivamente utilizzate per la corretta  impostazione di un problema di rappresentazione. Durante lo svolgimento del  corso infatti gli studenti verranno impegnati nel risolvere i problemi secondo i  moderni criteri della progettazione sfruttando, dunque, gli ausili informatici piu'  opportuni per il problema in esame.
03295	FISICA I	LORENZO	9	2° semestre	FIS/03	Acquisire i principi fondamentali della meccanica classica e della termodinamica classica e applicarli alla risoluzione dei problemi.
22207	INFORMATICA BIOMEDICA	GAMBINO	6	2° semestre	ING-INF/05	Il corso si propone di fornire le basi per la conoscenza e la comprensione dei  concetti fondamentali per la progettazione e programmazione di applicazioni  informatiche utilizzando il linguaggio Python. Il corso si propone, inoltre, di  fornire conoscenze fondamentali per la conduzione di iniziative integrate di  informatizzazione e progettazione di processi aziendali con particolare riferimento ai sistemi informativi, alle principali tecnologie ed alle applicazioni  che li caratterizzano.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
07870	FISICA II	CAROLLO	6	1° semestre	FIS/01	L’obiettivo del corso e' quello di fornire un quadro essenziale delle leggi fisiche  che formano la base di oscillazioni, onde ed elettromagnetismo. Particolare  enfasi viene data alla metodologia scientifica generale nella risoluzione di  problemi. L’obiettivo formativo riguarda la capacita' dello studente di risolvere  semplici problemi di fisica classica inerenti il corso, di applicare la metodologia  scientifica generale alla risoluzione di problemi e di affrontare con un approccio  scientifico nuove problematiche. Tali obiettivi formativi sono funzionali alla  prosecuzione di studi ingegneristici con maggiore autonomia e in seguito di  affrontare la professione con un bagaglio di conoscenze fondamentali  indispensabili nelle fasi progettuali.
11077	ELEMENTI DI ANATOMIA E FISIOLOGIA	SERIO	9	Annuale		Il modulo di Istologia e Anatomia si propone di fornire: - conoscenza delle principali componenti strutturali del corpo umano a livello tissutale e di organo;  - conoscenza degli apparati e dei sistemi e comprensione dei rapporti morfofunzionali tra gli organi che li costituiscono;  - acquisizione di una visione complessiva del corpo umano che integra organi ed apparati ed, in particolare, conoscenza delle  strutture anatomiche coinvolte nelle funzioni degli apparati locomotore, cardiovascolare, renale e respiratorio e nel controllo  nervoso di queste. Il corso si propone fornire le principali nozioni di fisiologia umana, con particolare attenzione al sistema nervoso,  cardiovascolare, respiratorio e urinario. Principi di base di ingegneria saranno applicati allo studio dei sistemi fisiologici.
	ELEMENTI DI ANATOMIA	BUCCHIERI	3		BIO/16
	FISIOLOGIA	SERIO	6		BIO/09
18409	FENOMENI DI TRASPORTO E TERMODINAMICA	BRUCATO	9	1° semestre	ING-IND/24	Il corso ha come obiettivo specifico quello di formare degli esperti in attivita'  professionali di ingegneria biomedica. Nell’ambito di questo corso infatti  vengono poste le basi indispensabili alla comprensione delle problematiche di  gestione e di sviluppo delle apparecchiature ed i processi biomedicali.
02965	ELETTROTECNICA	ALA	9	2° semestre	ING-IND/31	Sviluppo delle conoscenze e dell’intuito professionale nel campo dell'analisi  circuitale applicata all'ingegneria industriale e nel campo della ICT. Capacita' di risolvere circuiti lineari in qualunque regime e di eseguire bilanci di  potenza e valutazione del rendimento elettrico.
06328	SCIENZA E TECNOLOGIA DEI MATERIALI	BOTTA	9	2° semestre	ING-IND/22	L'insegnamento si propone di fornire le conoscenze relative alla struttura,  proprietà e applicazioni tecnologiche delle principali tipologie di materiali  utilizzati nell'ingegneria biomedica.
18410	ELEMENTI DI BIOCHIMICA E BIOLOGIA CELLULARE	CAMPORA	6	2° semestre	BIO/10	Dare le conoscenze di base sulla struttura e funzione delle proteine, dei  processi enzimatici, delle vie metaboliche principali. Inoltre, dare le prime  competenze sperimentali in ambito biochimico.
	Stage, Tirocini, Altro		3		
	Attiv. form. a scelta dello studente (consigliate)		15		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
03472	FONDAMENTI DI ELETTRONICA	STIVALA	9	1° semestre	ING-INF/01	Analisi del sistema elettronico complesso e sua ripartizione in moduli funzionali.  Lo studente apprendera' funzioni e caratteristiche dei vari sottomoduli, con  riferimento ad applicazioni in ambito sia analogico che digitale.
06313	SCIENZA DELLE COSTRUZIONI	ZINGALES	9	1° semestre	ICAR/08	Il corso mira a fornire i fondamenti della meccanica del continuo elastico e gli  strumenti per lo studio della statica dei sistemi di trave. Vengono definiti i  concetti di tensione e deformazione nel continuo tridimensionale ed i legami  costitutivi dei materiali. Viene inoltre affrontato lo studio delle sollecitazioni  interne nei sistemi articolati di trave. Viene introdotto lo studio del problema  elastico lineare del solido di Saint-Venant sotto varie tipologie di carico e studiati  i sistemi articolati di travi elastiche mediante la teoria tecnica della trave  predicendone la sicurezza sotto i carichi applicati.
05917	PROVA FINALE		3	2° semestre	
18408	COSTRUZIONI BIOMECCANICHE	ZUCCARELLO	9	2° semestre	ING-IND/14	Il corso si propone di formare lo studente affinche sia in grado di risolvere le  problematiche legate alla progettazione di sistemi biomeccanici, con particolare  riferimento ai dispositivi per il sistema muscolo-scheletrico, dentale e  cardiovascolare. Per i diversi componenti biomeccanici trattati, dopo una  preliminare analisi delle principali caratteristiche funzionali, viene impostata la  verifica e il dimensionamento secondo le diverse esigenze, con particolare  attenzione alla affidabilita' meccanica e alla resistenza a fatica e ad usura.  Particolare attenzione e' data altresi alle norme tecniche nella progettazione e la  verifica di dispositivi biomeccanici. Sono inoltre previste alcune esercitazioni ed  attivita di laboratorio che consentono agli allievi di conoscere ed utilizzare i  moderni approcci, anche sperimentali, per la progettazione di sistemi e  componenti biomeccanici.
19354	ELABORAZIONE DI DATI E SEGNALI BIOMEDICI		9	2° semestre	ING-INF/06	L'obiettivo del corso è quello di fornire ai futuri ingegneri le conoscenze abilitanti  nel mondo del lavoro che riguardano il trattamento in forma numerica dei dati  acquisiti dalla strumentazione e dai sistemi di misura biomedicali. Il corso  fornisce conoscenze riguardo: alla rappresentazione delle serie numeriche  ottenute campionando segnali a tempo continuo ed alla loro analisi spettrale; al  progetto ed all’utilizzo di filtri numerici per l’elaborazione dei segnali a tempo  discreto; alla descrizione statistica dei segnali tramite il concetto di processo  aleatorio, ed alla relativa descrizione in frequenza tramite l’analisi spettrale  eseguita sia con metodi classici basati su trasformata di Fourier che con metodi  moderni basati su modelli parametrici; alla rappresentazione di dati campionari  tramite stimatori statistici, ed all’impiego dei più comuni test per la verifica di  ipotesi statistiche. Obiettivo specifico del corso è rendere lo studente capace di  utilizzare ed elaborare le conoscenze acquisite tramite l’utilizzo e lo sviluppo di  codici in ambiente MATLAB. Alla fine del corso, lo studente saprà descrivere un  segnale nel dominio del tempo ed in quello della frequenza facendo uso di  approcci deterministici o statistici, progettare un filtro numerico ed usarlo per  elaborare il segnale, ed estrarre parametri di interesse dalle diverse  rappresentazioni del segnale. Grazie alle conoscenze software acquisite, sarà  infine in grado di trattare i più comuni segnali biomedici al fine di ricavare da  essi informazione di interesse medico.
21192	DISPOSITIVI BIOMEDICI	PASTA	6	2° semestre	ING-IND/34	Lo scopo del corso è introdurre lo studente ai dispositivi biomedici utilizzati per  la diagnosi, terapia e riabilitazione nel campo cardiovascolare e muscolo- scheletrico. Saranno presentati gli aspetti biomeccanici necessari alla  progettazione e produzione dei dispositivi biomedici, protesi impiantabili e gli  organi artificiali. Saranno affrontate le tematiche che riguardano gli aspetti  normativi ed i collaudi per verificare il corretto funzionamento e la sicurezza dei  dispositivi biomedicali.
	Gruppo di attiv. form. opzionali		9		


Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
18107	ALGORITMI E METODI DI OTTIMIZZAZIONE		9	1° semestre	ING-INF/05
18451	CAMPI ELETTROMAGNETICI PER LA BIOINGEGNERIA	CINO	6	1° semestre	ING-INF/02	Il corso di campi elettromagnetici e' un corso di base sull’elettromagnetismo  applicato e pone al centro del processo formativo –sia come ambito  fenomenologico, sia come strumento di analisi e rappresentazione– la teoria  delle onde elettromagnetiche. I concetti fondamentali di elettrostatica e  magnetostatica, gia' presentati nei corsi di fisica, saranno ripresi e sviluppati per  giungere alla presentazione delle equazioni di Maxwell in forma integrale e  differenziale. La teoria dell’elettromagnetismo sara' quindi applicata allo studio  delle linee di trasmissione e della propagazione per onde piane e guidata in  strutture metalliche. Dal punto di vista progettuale, verra' effettuata una  comparazione sistematica fra l’approccio circuitale e quello elettromagnetico per  evidenziarne affinita, specificita' e limiti.
21188	SEPARAZIONE E TRATTAMENTI DEL SANGUE E DEL PLASMA		6	1° semestre	ING-IND/34	Lo scopo generale del corso è introdurre lo studente alla comprensione,  progettazione e valutazione di tecnologie in ambito dell’ematologia applicata,  quali ad esempio sistemi di separazione dei globuli rossi dal sangue su macro e  microscala per specifiche applicazioni diagnostiche.  L'obiettivo primario è correlare le tecnologie ad uno specifico obiettivo in ambito  clinico e fornire allo studente gli elementi base per individuare le classi di  diagnostica e corrispondenti soluzioni più adeguate.  Al termine del corso lo studente dovrà essere nelle condizioni di scegliere  strategia di trattamento del sangue più adatta sulla base delle esigenze cliniche

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
18396	CHIMICA DELLE MOLECOLE BIOLOGICHE	GIACALONE	9	1° semestre	CHIM/06	Alla fine del corso lo studente sara' in grado di comprendere come molte delle  conoscenze della Chimica delle Molecole Biologiche siano alla base dei  processi biochimici e delle tecnologie ad esse connesse e potranno quindi  utilizzarle nello svolgimento della propria professione. Lo studente acquisira'  importanti nozioni inerenti la correlazione tra struttura e e proprieta' delle      molecole e elle macromolecole e sulle interazioni ed i processi che portano  all'autoassemblaggio di unita' molecolari piccole in architetture piu' grandi e  complesse (come nel caso delle proteine).
18411	BIOIMAGING	GRASSEDONIO	9	1° semestre	MED/36	Il corso  introduce la tecnologia correntemente disponibile riguardo l’imaging  medico. Include le basi scientifiche ed i principi fisici che regolano l’imaging in  medicina. Enfasi sara' posta sulla Tomografia Computerizzata, l’uso di  Ultrasuoni e la Risonanza Magnetica, le apparecchiature di Medicina Nucleare e  Radioterapia. Verra' trattata l’interazione tra radiazioni ionizzanti e materia e le  basi genetiche del danno radioindotto. Saranno inoltre stressati il carattere e  l’assorbimento delle radiazioni ionizzanti, la dosimetria, le curve di  sopravvivenza cellulare, le alterazioni cellulari indotte, effetti stocastici e non, e  la radiopatologia. Gli studenti verranno introdotti all’elettronica, elettrotecnica,  alla produzione dei raggi X e relativo tubo radiogeno, ed ai principi della  sicurezza nell’uso di apparecchiature. Al termine del corso lo studente sara'  anche a conoscenza delle potenzialita' e dell’impiego del mezzo di contrasto  nelle principali indagini radiologiche. Vengono infine trattati gli argomenti relativi  al trattamento delle immagini 2D e 3D, ivi comprese le piu' moderne tecniche di  Volume Rendering.
21191	PROCESSI MANIFATTURIERI INNOVATIVI	BARCELLONA	9	1° semestre	ING-IND/16	La conoscenza adeguata degli aspetti metodologici-operativi relativi alle  principali tecniche di manufacturing per componenti metallici e non metallici e la  capacità di utilizzare tale conoscenza per identificare, interpretare e descrivere i  principali problemi della tecnologia meccanica.
18421	MECCANICA DEI BIOFLUIDI	ARICO'	9	2° semestre	ICAR/01	Riportati nel Regolamento Didattico del Corso di Studio

