Borse di studio, esoneri e agevolazioni
Borse di studio ERSU
Le borse di studio sono erogate dall'Ente Regionale per il Diritto allo Studio Universitario (ERSU). Hanno lo scopo di fornire agli studenti un beneficio monetario, sia a titolo di contributo alle spese legate all’attività di studente, sia a titolo di premio per l’impegno dimostrato durante la carriera universitaria.
 
Esoneri e agevolazioni UniPa per l'A.A. 2023/24
No tax area fino a € 25.000 di ISEE universitario
Riduzione della mora per il pagamento della prima e della terza rata per le fasce di reddito più basse
Riduzione dal 25 al 50% del contributo onnicomprensivo del I anno per gli studenti più meritevoli (diplomati e laureati con voto uguale o superiore a 95)
Esenzione versamento contributo onnicomprensivo del I anno per chi si trasferisce a UniPa da altri Atenei (con sede in altre Regioni)
Possibilità di iscrizione a tempo parziale con riduzione del contributo onnicomprensivo
Esonero dal pagamento del contributo onnicomprensivo per gli studenti detenuti o che fruiscono di misure alternative alla detenzione, per il personale TAB dell’Università degli Studi di Palermo e per cittadine/i straniere/i cui sia stato riconosciuto lo status di rifugiato politico, di persona ammissibile alla protezione sussidiaria o alla protezione temporanea
Riduzione del 50% del contributo onnicomprensivo per i figli del personale TAB
Riduzione di una classe ISEE per studenti atleti e per studenti che, a livello individuale o in gruppi costituiti all’interno dell’Ateneo, si classifichino nei primi tre posti di graduatorie di concorsi, progetti e competizioni a livello nazionale o internazionale
Ogni anno UniPa mette a disposizione dei propri studenti esoneri e rimborsi, totali o parziali, sul contributo omnicomprensivo in funzione del merito o del reddito.
Per maggiori informazioni vai su https://www.unipa.it/target/futuristudenti/tasse-borse-di-studio-agevolazioni/borse-di-studio-esoneri-agevolazioni/