Anno Accademico 2023/2024
Laurea in SCIENZE E TECNOLOGIE AGRARIE
Curriculum: SCIENZE AGRARIE (SEDE CL)
Per maggiori informazioni vai su http://www.unipa.it/struttura.html?id=1884
---------
Classe di Laurea in Scienze e tecnologie agrarie e forestali (L-25)
Durata 3 anni
Sede CALTANISSETTA
Accesso libero
Dipartimento di Scienze Agrarie, Alimentari e Forestali
Codice corso 2227
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01900	CHIMICA GENERALE ED INORGANICA	LISUZZO	7	1° semestre	CHIM/03	Il corso ha l’obiettivo di fornire i concetti fondamentali della chimica generale e  della chimica inorganica di base. Lo studente dovra' conoscere i principi di base  della struttura atomica e molecolare, del legame chimico, delle leggi che  regolano le reazioni chimiche facendo riferimento alle proprieta' periodiche degli  elementi. Questo ha lo scopo di poter affrontare i successivi studi di discipline  direttamente collegate (chimica organica, biochimica), e di materie in cui  vengono applicati i concetti propri della chimica o in cui vengono discussi e  utilizzati parametri chimici (fertilita' dei suoli, pedologia, microbiologia, fisiologia,  agronomia, ecc).
04735	LINGUA STRANIERA U.E. (in inglese)		3	1° semestre		Apprendimento linguistico secondo il CEFR (Common European Framework of  Reference for Languages); raggiungimento del livello B1. Usare l'inglese per descrivere emozioni, esperienze e sentimenti, per esprimere  accordo, disaccordo e opinioni su temi quotidiani e argomenti pubblici in  generale. Leggere e scrivere testi piu' elaborati, scritti in modo informale o moderatamente  formale (ad esempio e-mail personali e professionali di base). Comprensione dei testi pubblici di base scritti in modo formale (per esempio  articoli di giornale, trame cinematografiche, pubblicita, siti web universitari/ istituzionali).
16127	MATEMATICA		8	1° semestre	MAT/07	Obiettivo fondamentale del corso e' fornire agli studenti i principali strumenti per  l’analisi di problemi dal punto di vista matematico. Gli obiettivi formativi pertanto  saranno: 1. Promuovere le facolta' intuitive e logiche; 2. Acquisire competenze di astrazione e di formalizzazione;  3. Sviluppare l’attitudine a riesaminare criticamente e a sistematizzare  logicamente le conoscenze acquisite; 4. Abituare all'applicazione delle capacita' di analisi e di sintesi a problemi  concreti; 5. Abituare alla ricerca di soluzioni costruttive alternative; 6. Abituare a generalizzare la soluzione di un problema specifico in algoritmi; 7. Potenziare le capacita' di utilizzare metodi, strumenti e modelli matematici in  situazioni diverse; 8. Promuovere la comprensione dei concetti trasversali della disciplina e  abituare a cogliere analogie di struttura tra ambiti diversi.
18713	LAB.DI SISTEMAT. E RICONOSCIM SPECIE VEGETALI MEDITERRANEE ED ESOTICHE	MIRABILE	3	1° semestre		Il laboratorio si prefigge l’ obiettivo formativo di fornire allo studente le  conoscenze di base utili a riconoscere i caratteri tassonomici per identificare le  specie mediterranee ed esotiche che piu' frequentemente si riscontrano negli  agrosistemi negli impianti a verde ornamentale. A tal fine saranno effettuate  numerose esercitazioni, tramite l’uso di chiavi analitiche, sulle specie erbacee e legnose tipiche degli agrosistemi o che caratterizzano il verde ornamentale.
18803	MORFOLOGIA E FISIOLOGIA VEGETALE	MIRABILE	7	1° semestre	BIO/03	Il corso tende a fornire le conoscenze di base sui concetti della Morfologia e  della Fisiologia vegetale, finalizzate ad una visione complessiva  dell'ultrastruttura, dell'anatomia e degli aspetti funzionali delle Cormofite.  Verranno pertanto approfonditi i vari argomenti relativi alla Citologia (la cellula  vegetale, il nucleo, il citoplasma, i plastidi, la parete cellulare, il vacuolo),  all’Istologia (tessuti meristematici, parenchimatici, tegumentali, meccanici,  conduttori), all’Organografia (radice, fusto, foglia, fiore e frutto) ed alla Fisiologia  vegetale (il trasporto dell’acqua e delle altre sostanze nella pianta; gli ormoni;  energia e processi vitali; il ruolo delle piante nella biosfera; la fotosintesi).
01933	CHIMICA ORGANICA	CAMPISCIANO	7	2° semestre	CHIM/06	Comprensione degli aspetti generali, dei principi fondamentali e dei formalismi  del linguaggio della chimica organica. Comprensione delle diverse classi di composti e della reattivita' dei gruppi  funzionali.  Comprensione dei concetti di base per lo studio di molecole biologiche e di  processi biochimici con particolare riferimento alle sostanze di origine naturale  che possono interessare il laureato in Scienze e Tecnologie Agrarie.
11812	GENETICA AGRARIA	MARCHESE	7	2° semestre	AGR/07	Il corso è strutturato in modo da fornire le basi e i principi della genetica  molecolare, mendeliana, quantitativa e di popolazione. Le nozioni del corso  permetteranno di comprendere, i meccanismi della ereditarietà dei caratteri, le  interazioni geniche e la regolazione della espressione genica. Saranno forniti gli  strumenti di base per approfondire successivamente aspetti che riguardano i  progressi più recenti della genetica agraria e del miglioramento genetico delle  colture. Il corso prevederà esercitazioni pratiche sui caratteri qualitativi e  quantitativi, genetica di popolazione, ed esercitazioni pratiche in laboratorio.
18711	LABORATORIO DI CLASSIFICAZIONE E RICONOSCIMENTO DEI SUOLI	SCALENGHE	3	2° semestre		Il Laboratorio tratta della genesi, evoluzione e classificazione dei suoli e della  loro organizzazione in unità strutturali complesse. Il corso si pone l’obiettivo di  fare acquisire agli studenti della laurea di primo livello gli elementi di base per  acquisire la capacità di leggere in modo analitico ed in un rapporto di causa/ effetto, fattori e processi della pedogenesi, nonché le conoscenze di base delle  metodologie di studio e di classificazione della risorsa suolo per la sua corretta  valutazione e gestione. Particolare enfasi viene data alla definizione teorica e  pratica, dei principali parametri di base atti a consentire ai futuri laureati di  esprimere un giudizio, anche sintetico, sulle qualità dei suoli. L’insieme di  queste conoscenze consentirà la lettura della risorsa suolo come corpo naturale  e sistema ambientale fornitore di vitali servizi ecosistemici ai fini della sua  corretta gestione e conservazione in agricoltura.
18714	LABORATORIO DI TASSONOMIA E DEMOGRAFIA ZOOLOGICA	CUSUMANO	3	2° semestre		Il corso ha lo scopo di far acquisire le principali conoscenze tassonomiche sui  diversi phyla e sulle principali dinamiche evolutive che hanno portato all’attuale  fauna e far comprendere la classificazione delle specie animali. Inoltre ha lo  scopo di fornire gli strumenti necessari per lo studio della demografia delle  popolazioni animali attraverso la conoscenza delle modalita' di rilevamento e  l’analisi della loro dinamica, con particolare riferimento alle specie di interesse  agrario. Obiettivi del laboratorio sono: rafforzare le conoscenze acquisite  durante le lezioni frontali attraverso l’osservazione di alcuni taxa e loro  riconoscimento; far acquisire le metodologie di campionamento e osservazione  delle popolazioni animali; far acquisire i principali metodi di preparazione e conservazione del materiale zoologico; far comprendere l’importanza di attuare  una gestione integrata degli agro-ecosistemi compatibile con la salvaguardia  della biodiversita.
19935	AGRONOMIA GENERALE	IACUZZI	7	2° semestre	AGR/02	L’insegnamento “Agronomia generale” intende fornire agli studenti conoscenze  e competenze di base per potere comprendere i rapporti pianta-suolo-atmosfera  e pianificare e gestire i principali processi operativi e le tecniche colturali che  caratterizzano l'attività agricola aziendale.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
02078	COLTIVAZIONI ARBOREE	MARRA	9	1° semestre	AGR/03	Obiettivo del corso e' quello di formare gli allievi sui principi morfo-funzionali e  tecnico-scientifici alla base della coltivazione delle piante arboree in generale  con riferimenti pratici a casi di studio relativi all’arboricoltura da frutto. Scopo  specifico del corso e, quindi, lo studio del sistema ‘pianta arborea’ e del sistema  ‘arboreto’. Verranno analizzate in particolare le diverse relazioni che all’interno  di ciascun sistema legano le singole componenti e le interrelazioni che corrono  fra i due sistemi, secondo un approccio olistico finalizzato ad analizzare le  risposte dei due sistemi agli interventi colturali in funzione dei genotipi e degli  ambienti di coltivazione prescelti. Attraverso un approfondimento schematico e  verticale degli aspetti peculiari inerenti alle diverse specie arboree da frutto  fresco e secco, lo studente potra' acquisire le conoscenze tecniche e applicative  piu' idonee per la fase di realizzazione e per la gestione colturale di un arboreto.
12501	ISTITUZIONI DI ECONOMIA E POLITICA AGRARIA	TESTA	8	1° semestre	AGR/01	Obiettivi del corso sono: fornire le conoscenze fondamentali dell'economia al  fine di orientare l'attività professionale e imprenditoriale in relazione ai mercati  agroalimentari; fornire conoscenze relative alle principali caratteristiche del  sistema agroalimentare italiano e alla sua collocazione nell’economia nazionale  ed internazionale; fornire i concetti e le conoscenze di base di politica agricola  nazionale e comunitaria, con particolare attenzione ai rapporti agricoltura- ambiente e alle nuove tendenze dei mercati; sviluppare capacità critica e di  elaborazione dei temi trattati. Le suddette competenze si considerano  indispensabili per proseguire efficacemente il percorso formativo nell'ambito del  corso, al fine di formare un tecnico che sia capace di poter gestire l'azienda  agraria in maniera sostenibile, nonchè di poter predisporre progetti di sviluppo  rurale.
15480	BIOCHIMICA AGRARIA E CHIMICA DEL SUOLO	DE PASQUALE	9	1° semestre	AGR/13	Il corso si pone l’obbiettivo formativo di fornire le informazioni necessarie per  comprendere le trasformazioni biochimiche della materia negli organismi viventi  con particolare particolare riferimento a piante e organismi della micro e meso  fauna microbica. Obbiettivo formativo sarà la conoscenza della struttura delle  più importanti molecole biologiche, al fine di definirne la funzione biologica  (aminoacidi, proteine, monosaccaridi, polisaccaridi, ecc.) e quindi  l’approfondimento del rapporto tra struttura e funzione degli enzimi, anche  rispetto ai meccanismi della loro regolazione biochimica.  Sarà obiettivo del corso l’approfondimento  della bioenergetica, cioè la  comprensione dei meccanismi che regolano il trasferimento di energia all'interno  delle cellule, con particolare riguardo alla via glicolitica e al ciclo di Krebs.  Saranno confrontati in modo comparativo le problematiche relative al  funzionamento dei principali cicli biologici metabolici legati a microrganismi,  piante e animali.     Il corso ha inoltre l’obbiettivo di sviluppare cognitivamente il concetto una  chimica del suolo volta a rendere altamente produttive le colture che si intende  porre in cicli di ottimizzazione delle rese nella salvaguardia dell’ambiente. Ciò  può essere ottenuto attraverso una conoscenza approfondita dei concetti di  fertilità fisica, chimica, colloidale, biologica e microbiologica che concorrono a  consolidare lo stato reale di un suolo e ad esprimere quelle azioni dinamiche  che cambiano rapidamente in termini di intensità ed entropia.  La fertilità del suolo è un sistema multivariato, la cui correlazione fattoriale  identifica le caratteristiche del suolo e le sue performance produttive. Alcuni  aspetti del suolo sono indipendenti e l'antropizzazione dei sistemi produttivi  comporta lo sviluppo della vegetazione ed in particolare di quella delle colture,  ne determina la redditività.  Obbiettivo finale è quindi il raggiungimento di una interpretazione olistica dei  rapporti produttivi ed ambientali delle colture convenzionali e biologiche.
18712	LABORATORIO DI STESURA E ANALISI DEL BILANCIO DELL'AZIENDA AGRARIA	TESTA	3	1° semestre		Fornire agli studenti gli strumenti teorici ed operativi necessari per compilare un  bilancio aziendale e per indirizzare le scelte di una impresa agraria nelle diverse  filiere produttive e nei mercati. Capacita' di individuare le criticita' e i punti di  forza di una impresa agricola nei diversi contesti e di individuare i necessari  miglioramenti.
03774	IDRAULICA AGRARIA	NICOSIA	7	2° semestre	AGR/08	Obiettivo del Corso di Idraulica Agraria e' quello di preparare lo studente alla  progettazione ed al controllo di impianti idraulici e di opere idrauliche semplici e  ricorrenti nelle attrezzature delle aziende agricole e nella difesa idraulica del  suolo. Vengono trattati gli argomenti classici dell’Idraulica tecnica (idrostatica e  idrodinamica, correnti in pressione, correnti a superficie libera, foronomia ed  idrometria. Verifica e progetto di una condotta, di un impianto di sollevamento e  di un canale a pelo libero) e dell’Idrologia agraria e tecnica (idrologia del suolo- evapotraspirazione-bilancio idrologico, studio dei deflussi ordinari e di piena) e  ne vengono illustrate le principali applicazioni nei campi  dell’approvvigionamento idrico, dell’irrigazione aziendale e della difesa idraulica  del territorio agricolo.     Saranno svolte esercitazioni su casi tecnici di notevole rilevanza per la  preparazione professionale dell’allievo.
04949	MECCANICA E MECCANIZZAZIONE AGRICOLA	COMPARETTI	7	2° semestre	AGR/09	Gli obiettivi formativi dell’insegnamento sono : - conoscenze tecnico-scientifiche fondamentali sui trattori, sugli attrezzi agricoli  e sulle macchine agricole operatrici, nonche' sui criteri di scelta tecnico- economica delle diverse tipologie degli stessi che sono offerte dal mercato; - competenze sulle tipologie, sulle caratteristiche, sui componenti principali, sul  funzionamento, sulle prestazioni e sulla gestione dei trattori, degli attrezzi  agricoli e delle macchine agricole operatrici, nonche' sui principi basilari di  analisi e scelta degli stessi.
12498	COLTIVAZIONI ERBACEE	DI MICELI	7	2° semestre	AGR/02	L’insegnamento “Coltivazioni erbacee” intende fornire agli studenti conoscenze  e competenze inerenti la gestione razionale delle colture erbacee di pieno  campo e dei sistemi colturali in relazione all’ambiente pedoclimatico. Per ogni  coltura, saranno discusse le esigenze ecologiche, le principali pratiche  agronomiche e l'utilizzazione finale dei prodotti e dei sottoprodotti. Ogni aspetto  verra' esaminato in relazione ai risultati recenti dell’attivita' di ricerca in campo   agronomico, valutando anche le relazioni esistenti tra la gestione colturale e  l’ambiente. La comprensione degli argomenti trattati durante il corso richiede  che gli studenti possiedano adeguate conoscenze di Agronomia generale,  Botanica e Biologia. L’offerta formativa sara' articolata in lezioni frontali,  esercitazioni ed una visita tecnico-didattica presso un campi sperimentali.
	Attiv. form. a scelta dello studente (consigliate)		12		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
14184	TIROCINIO FORMATIVO E DI ORIENTAMENTO		5	1° semestre	
16094	ESTIMO RURALE	ASCIUTO	7	1° semestre	AGR/01	Il percorso formativo dell’insegnamento di “ Estimo Rurale” ha come scopo  quello di fornire agli studenti gli strumenti operativi (matematico-finanziari) e i  principi teorici dell’estimo generale da applicare ai casi che ricorrono piu'  frequentemente nell’attivita' professionale dell’agronomo, in  termini di scelta  degli aspetti economici e dei procedimenti estimativi, di ricerca dei dati tecnici  ed economici, di compilazione della relazione di stima.
17650	ZOOTECNICA C.I.	TODARO	10	1° semestre		Obiettivo della disciplina e' quello di fornire nozioni di anatomia e fisiologia dei principali apparati degli animali domestici:  l’apparato digerente, l’apparato riproduttore maschile e femminile, l’apparato urinario, l’apparato endocrino e quello legato alla  produzione del latte. Verranno altresi' approfonditi gli argomenti legati alla nutrizione degli animali in produzione zootecnica,  con particolare riferimento alla conoscenza degli alimenti del bestiame ed alla loro valutazione. La disciplina e' strutturata in  modo tale da fornire allo studente, che non possiede ancora nozioni di zootecnica, le basi per l’apprendimento degli aspetti  tecnico-gestionali dell’allevamento degli animali in produzione zootecnica. Tali conoscenze di base potranno, quindi, essere  successivamente utilizzate dagli studenti per l’eventuale approfondimento di discipline zootecniche nelle Lauree Magistrali. L’obiettivo del modulo è quello di fornire conoscenze adeguate sulle razze e popolazioni bovine, ovine e caprine presenti a  livello nazionale ed europeo e sui piani di miglioramento genetico, di conservazione della biodiversità zootecnica e di  valorizzazione ed autenticazione delle produzioni.
	ZOOTECNICA GENERALE	SARDINA	7		AGR/17
	MORFOFISIOLOGIA E ALIMENTAZIONE DEGLI ANIMALI DOMESTICI	TODARO	3		AGR/18
18710	MICROBIOLOGIA AGRO-ALIMENTARE		7	1° semestre	AGR/16	Il corso si prefigge di fornire le basi della microbiologia generale, finalizzata al  settore agro-alimentare, attraverso lo studio della morfologia, fisiologia, genetica  e tassonomia microbica e la comprensione delle principali funzioni dei vari  gruppi microbici degli ambienti agrari e alimentari. Il corso, attraverso  esercitazioni pratiche, mira a far acquisire allo studente la manualita' necessaria  per iniziare ad operare in un laboratorio microbiologico e per eseguire analisi  quantitative e qualitative di campioni agrari e alimentari complessi.
21245	TECNOLOGIE AGRO-ALIMENTARI	PLANETA	7	1° semestre	AGR/15	Il corso si propone di fornire agli studenti le conoscenze necessarie sulle  tecnologie di produzione dei prodotti da forno, del pomodoro, del latte e dei suoi  derivati, dell’olio, del vino, delle conserve vegetali e dei fresh-cut products di  prodotti origine animale e vegetale in generale; inoltre si valuteranno le tecniche  e tecnologie da adottare per mantenere la qualita' dei prodotti orto-frutticoli nel  post-raccolta. Il corso ha come scopi: la conoscenza delle tecnologie industriali  di produzione degli alimenti trattati; la conoscenza delle caratteristiche chimico-  fisiche e compositive di tali prodotti alimentari; l’analisi critica degli articoli  scientifici inerenti il food science and technology e lo sviluppo di progetti inerenti  le tecnologie alimentari.
05457	ORTICOLTURA E FLORICOLTURA	MONCADA	7	2° semestre	AGR/04	Fornire conoscenze sulle tematiche d’impianto e di conduzione in pien’aria e  sotto serra delle piu' importanti specie da orto e da fiore reciso, studiarne i  possibili cicli colturali e le manifestazioni fenologiche in relazione ai diversi  trattamenti a cui le specie possono essere sottoposte. L’articolazione degli argomenti trattati consentira' di acquisire conoscenze delle  caratteristiche morfologiche, biofisiologiche, ecologiche delle principali specie  ortofloricole coltivate, nonche' la conoscenza sugli itinerari tecnici applicabili alle  colture (rotazione, concimazione, scelta varietale, impianto, irrigazione, raccolta,  conservazione e destinazione delle produzioni) in rapporto all’ambiente  pedoclimatico e alle esigenze di mercato.
05917	PROVA FINALE		3	2° semestre	
11722	PATOLOGIA VEGETALE	DAVINO	7	2° semestre	AGR/12	Conoscenze di base per la diagnosi delle principali malattie delle colture di  interesse agrario ed elaborazione di strategie di difesa Capacita' di correlare le conoscenze sulla biologia, fisiologia ed ecologia del  patogeno oggetto di studio con la diagnosi e l’epidemiologia delle malattie.  Valutazione della virulenza e della dispersione di una malattia in relazione ai  dati acquisiti secondo l’analisi dello stato dell’areale ed interventi di difesa  integrata mirati a salvaguardare l’agroecosistema
16093	ENTOMOLOGIA AGRARIA	CUSUMANO	7	2° semestre	AGR/11	I principali obiettivi dell’insegnamento sono i seguenti: a)fornire le conoscenze sulla bio-etologia delle principali specie di insetti fitofagi  associati alle colture agrarie in ambiente mediterraneo b)focalizzare l’attenzione dello studente sui momenti critici del ciclo biologico  dell’insetto fitofago in relazione al momento fenologico della pianta ospite allo  scopo di fornire le necessarie conoscenze e sviluppare la capacità critica di  riconoscere il momento opportuno per un intervento di controllo delle  popolazioni del fitofago, adottando le tecniche più adeguate.
18709	INGLESE TECNICO PER L'AGRICOLTURA	COMPARETTI	3	2° semestre		L’obiettivo dell'insegnamento e' quello di fornire conoscenze sufficienti per la  comprensione e l’utilizzo della terminologia tecnica del settore agricolo in lingua  inglese.

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
18177	ELEMENTI DI CARTOGRAFIA DEI PEDOPAESAGGI	SCALENGHE	3	2° semestre	AGR/14	L’obiettivo dell’insegnamento è quello di fornire allo studente le modalità di  utilizzo e di gestione dei dati cartografici orientate alle applicazioni in campo  agrario. Inoltre si forniscono allo studente i concetti base del trattamento  dell’informazione geografica per le analisi territoriali a differenti scale attraverso  sistemi avanzati (GIS, Sistemi di Supporto alle Decisioni e Telerilevamento). Le  tematiche sono sviluppate con particolare riferimento alla cartografia pedologica  di interesse agrario e forestale.
18706	APIDOLOGIA	RAGUSA	3	2° semestre	AGR/11	Il corso si prefigge l’obiettivo formativo di fornire allo studente le conoscenze di  base utili per il riconoscimento e l’utilizzazione dei principali pronubi sia come  impollinatori che come bioindicatori; inoltre le conoscenze di base del materiale  apistico, delle principali malattie, avversità e nemici naturali, faranno si che lo  stesso dovrà essere in grado di creare, gestire e difendere un apiario di medie  dimensioni
18707	ANALISI CHIMICO-FISICA DEI SUOLI	DE PASQUALE	3	2° semestre	AGR/13	Obiettivo del corso e' fornire le conoscenze e le manualita' di base della analisi  chimico-fisica dei suoli per affrontare gli aspetti pratici in un laboratorio di  chimica sia nel caso in cui vengono considerati gli aspetti più propriamente  chimici sia quando e' necessario che vengono determinati, discussi e utilizzati  parametri chimico-fisici per altre discipline. Ulteriore obiettivo e l’uso corretto e  appropriato del linguaggio chimico e l’abilità nel risolvere e valutare i risultati di  semplici problemi di natura chimica stechiometrica connessi alla corretta  gestione dei suoli agrari.  Il corso intende fornire agli studenti le basi teoriche e pratiche per l’esecuzione  di metodiche di analisi fisico-chimiche dei suoli agrari e forestali. In particolare  saranno esplicitati metodi per la determinazione di parametri indispensabili per  orientare al meglio le lavorazioni, l’irrigazione, la scelta delle varietà colturali e  dei portainnesti, e la concimazione nonché aspetti determinanti per la  valutazione di antropizzazione degli ambienti coltivati. Lo studente alla fine del  corso avrà conoscenze necessarie per la determinazione dei principali  parametri fisici e chimici del suolo e per l’interpretazione dei risultati.
21859	BIOTECNOLOGIE E VIVAISMO PER LE SPECIE LEGNOSE	MARRA	3	2° semestre	AGR/03	Il corso si propone di fornire agli studenti conoscenze teoriche - pratiche sulla  biologia molecolare e  delle tecnologie in vitro applicate alle piante arboree con  particolare riferimento alle tecniche di propagazione, alla produzione di piante  certificate, alla manipolazione di organi e cellule vegetali e alle tecniche di  ingegneria genetica. Le attività di laboratorio completano la preparazione  teorica, in modo da stimolare le capacità decisionali dello studente.

