Anno Accademico 2023/2024
Laurea magistrale in DESIGN E CULTURA DEL TERRITORIO
Per maggiori informazioni vai su http://www.unipa.it/struttura.html?id=1771
---------
Classe di Laurea magistrale in Design (LM-12)
Durata 2 anni
Sede PALERMO
Accesso libero
Dipartimento di Architettura
Codice corso 2212
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
16696	VERIFICA LINGUA INGLESE		6	1° semestre	
19495	CULTURA E METODI DI NARRAZIONE CINEMATOGRAFICA	TAGLIANI	6	1° semestre	L-ART/06	Il corso intende fornire agli studenti una cultura teorica finalizzata al  riconoscimento delle principali tecniche cinematografiche nel campo della  narrazione, della messa in scena, delle riprese e del montaggio nel cinema di  finzione e documentario, nonché all'acquisizione della padronanza del  linguaggio settoriale. L'uso delle competenze da acquisire nel campo delle  tecniche, dei linguaggi e delle grammatiche cinematografiche verranno      contestualizzate nell'ambito del rapporto tra media e sostenibilità e del  cosiddetto ecocinema, a partire dal dibattito teorico contemporaneo e  mostrandone i riflessi sulla presente cultura del territorio. Alla fine del corso lo  studente avrà appreso le metodologie utili alla lettura e all'interpretazione di  documenti inerenti alla disciplina e avrà raggiunto una formazione teorico- pratica con competenze analitiche di tipo intermedio nel campo degli studi  cinematografici.
19499	BIODIVERSITÀ E QUALITÀ DEL SISTEMA AGROALIMENTARE (in inglese)	SOTTILE	6	1° semestre	AGR/03	L’obiettivo dell’insegnamento e' quello di fornire le conoscenze di base sulle  principali colture agroalimentari afferenti alla biodiversita' vegetale di diffusione  autoctona con specificazioni relative alle caratteristiche che derivano da specifici  contesti ambientali. Tali informazioni saranno messi in relazione con la  conservazione dei prodotti nella fase di shelf-life in diretta relazione con i  processi di gestione in post-raccolta e le connessioni con le problematiche di  logistica delle produzioni agroalimentari.
21453	LABORATORIO DI BIOMATERIALI E COMPONENTI PER IL DESIGN	COLAJANNI	6	1° semestre	ICAR/10	Sarà perseguito il tema dello sviluppo sostenibile attraverso la conoscenza delle  problematiche connesse all'impiego e sperimentazione di biomateriali e  componenti per nuovi prodotti in grado di migliorare la qualità della vita  dell’uomo, con un particolare focus rivolto agli aspetti sensoriali e al  trasferimento tecnologico che sarà perseguito attraverso attività laboratoriali  pratiche da svolgersi anche presso il Laboratorio di Edilizia del DARCH.
23445	LABORATORIO DI VISUAL GRAPHIC DESIGN E  RAPPR. DIGITALE PER IL WEB	FERRARA	13	1° semestre		Il modulo di grafica interattiva per il web ha l’obiettivo di fornire agli studenti le competenze di base e gli strumenti software  per la progettazione e lo sviluppo di soluzioni per il Web e le applicazioni mobile. In particolar modo saranno approfonditi i  temi del Design dell’interfaccia e dell’interazione finalizzati alla comunicazione culturale di uno specifico territorio. Il Laboratorio di visual e graphic design ha come scopo generale quello di fornire agli studenti strumenti teorici e metodologici  per la progettazione nel campo dell’information design e dell’identita' visuale di imprese, enti e istituzioni, beni culturali,  territori nonche' dei relativi servizi, prodotti e opere, attraverso un approccio multimodale e multimediale che distingue il  linguaggio della comunicazione multicanale contemporanea. Grande rilievo avra' nel corso l’information design in quanto  disciplina di progettazione orientata al processo, che mira a visualizzare i dati, strutturare questioni complesse e condividere  conoscenze con gli utenti.  L’intento e' quello di porre gli studenti in grado di affrontare la molteplicita' di problemi posti dalle profonde trasformazioni in  atto nel mondo degli oggetti e degli artefatti comunicativi, ma anche nei modi di vita, nell'organizzazione globale della  produzione e della fruizione, nei contesti tecnologico, socio-economico e ambientale. Il corso di durata semestrale e' articolato in un ciclo di lezioni frontali ed esercitazioni. La prima parte del corso ha l’obiettivo di  introdurre lo studente alla conoscenza e consapevolezza dell’ambiente e degli artefatti attraverso lo studio di elementi di  comunicazione visiva, di rappresentazione e descrizione critica degli artefatti comunicativi, attraverso analisi e considerazioni  capaci di evidenziarne le qualita' funzionali, tecniche, materiche, figurative, simboliche. Un ruolo importante viene assegnato  in tale processo alla conoscenza della tradizione italiana della cultura del progetto che in questo campo e' stata capace di  distinguersi a livello internazionale per un design della comunicazione di eccellenza e sempre protagonista nei processi di  sviluppo e innovazione. La seconda parte del corso punta a formare la capacita' di costruire un percorso progettuale per l'ideazione e la realizzazione  di un sistema di identita' visuale, che esprima un processo conformativo oggettivo, che sia comunicabile ed efficace.
	RAPPRESENTAZIONE DIGITALE PER IL WEB (in inglese)	CANNELLA	5		ICAR/17
	LABORATORIO DI VISUAL E GRAPHIC DESIGN	FERRARA	8		ICAR/13
19506	LABORATORIO PER LE TECNOLOGIE SOSTENIBILI	DE GIOVANNI	6	2° semestre	ICAR/12	ll corso intende fornire agli allievi gli strumenti teorici metodologici e operativi per l’analisi e la comprensione del processo progettuale del disegno industriale in tutti i suoi aspetti. Il corso affrontera' alcuni aspetti della storia e della cultura del disegno industriale cercando di integrare le problematiche della progettazione nel quadro complessivo dei mutamenti socio-economici e tecnico-scientifici, ponendo particolare attenzione alle tematiche della sostenibilita' ambientale e dell’innovazione. Gli allievi svilupperanno una proposta progettuale, affrontando tutte le problematiche relative all’ideazione del prodotto industriale e alla sua realizzazione. Saranno pertanto obiettivi formativi del modulo: - acquisizione delle conoscenze relative alle caratteristiche tecniche dei materiali, dei sistemi di produzione e delle potenzialita' prestazionali dei nuovi materiali e delle nuove tecnologie nella produzione di serie; - capacita' di analizzare e proporre, attraverso il progetto di design, processi innovativi sostenibili nei comportamenti individuali e collettivi; - conoscenze relative ai nuovi strumenti e linguaggi espressivi della contemporaneita'. Attraverso la sperimentazione progettuale, infine, lo studente dovra' acquisire la capacita' di governare il sistema di relazioni fra materiali, processi produttivi, aspetti prestazioni e simbolici.
21458	LABORATORIO DI DESIGN PER L’AGRO-ALIMENTARE C.I.	CATANIA	15	2° semestre		Il corso mira a fornire agli studenti l’insieme di nozioni fondamentali per comprendere le nozioni base della semiotica del  gusto e dell’alimentazione. E mira a far sì che sappiano creare strategie coerenti per la concretizzazione di tali concetti per  un’azienda o un territorio nel relativo ambiente culturale e di mercato.    In particolare, relativamente ai singoli argomenti del corso, si approfondiranno i seguenti aspetti visti dal punto di vista della  semiotica strutturale: -Cibo come linguaggio -Valore culturale dell’alimentazione -Studi pioneristici sulla semiotica del gusto e del cibo -Food design e semiotica -Logo e identità visiva -Pubblicità alimentare  -Packaging alimentare  -       Branding alimentare Il laboratorio ha l’obiettivo di fornire agli studenti strumenti teorici e metodologici per l’elaborazione progettuale di oggetti,  servizi e artefatti, in rapporto alle risorse dell’agro-alimentare. Attraverso lezioni frontali ed esperienze progettuali gli studenti  avranno la possibilita' di sperimentare nuovi modelli e strategie di sviluppo innovativi e sostenibili, considerando l’eccellenza  dell’agro-alimentare come risorsa locale sia per promuovere e veicolare i luoghi del territorio e sia per avviare innovazioni sul  territorio dalla valorizzazione degli scarti, alla promozione dell’artigianato e dei beni locali. Il corso, partendo dall’analisi di un  ambito territoriale specifico e identificando una eccellenza dell’agro-alimentare, approfondira' le tecniche di progettazione che  possono nascere dal connubio design/cibo per stimolare l’elaborazione di idee che innovino il cibo tradizionale nel rispetto  dell’ambiente, con lo scopo di sviluppare nuovi processi: per preparare, distribuire, conservare e consumare il cibo; per gli  accessori da tavola/cucina per la preparazione, la conservazione e la degustazione del cibo; per il packaging, tenendo in  considerazione le proprieta' dei materiali e le loro possibili combinazioni rispetto alle diverse tipologie di prodotto. Il  laboratorio, attraverso l’approccio del Food Design, dei Metodi e Strumenti per la sostenibilita' ambientale e del Design  Sistemico, fornira' agli studenti, in collaborazione anche con attori, enti, istituzioni e aziende locali e non, le competenze per  configurare un nuovo modello di sviluppo economico, sociale e ambientale, fondato sull’economia circolare.
	LABORATORIO DI DESIGN PER L'AGROALIMENTARE (MOD)	CATANIA	10		ICAR/13
	SEMIOTICA DELL'ALIMENTAZIONE E DEL GUSTO (MOD)		5		M-FIL/05
23185	VALORIZZAZIONE ECONOMICA E IMPRENDITORIALE DEL DESIGN (in inglese)	PERRONE	6	2° semestre	ING-IND/35	Il corso ha l’obiettivo di fornire agli studenti conoscenze teoriche e pratiche  relative alla progettazione, sviluppo ed implementazione di modelli di business.  Il corso si articola in tre moduli: aspetti teorici, costruzione di casi di studio,  discussione di casi di studio in aula. Nella prima parte del corso vengono fornite  le conoscenze di base per lo sviluppo, l’analisi e l’esecuzione di un business  model. Nella seconda parte del corso, lo studente avendo appreso le necessarie  conoscenze teoriche, in gruppo, si cimenta nell’analisi di un caso di business  reale. Infine, nell’ultima parte del corso lo studente partecipa, sempre in gruppo  alla elaborazione di un proprio caso reale.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
06634	STAGE		7	1° semestre	
19497	ARCHITETTURA E STORIA DEGLI SPAZI ESPOSITIVI C.I.	DI FEDE	12	1° semestre		Nella sua articolazione aperta a un colloquio problematico tra architettura della costruzione (cioe' dei volumi e degli spazi) e  design, obiettivo fondamentale del modulo è quello di fornire agli studenti una conoscenza delle principali tematiche legate  alla nascita e allo sviluppo dell’architettura museale e degli spazi espositivi nell’età moderna e contemporanea, finalizzato a  far maturare una coscienza storico-critica della cultura del progetto relativa a tale ambito operativo; pertanto l’attività didattica  sarà articolata in due parti, la prima prevede un excursus storiografico che illustri temi e casi esemplari fra il XVI e i XX  secolo, la seconda sarà dedicata ad approfondimenti monografici necessari ad affinare  corretti strumenti metodologici ed  interpretativi attinenti la disciplina, correlati ai temi affrontati nel modulo di laboratorio. L'insegnamento si inserisce all'interno di un corso integrato e si propone di fornire allo studente le conoscenze teoriche e  operativo-progettuali di base riguardanti la cultura dell'allestimento di spazi espositivi temporanei e per eventi. L’obbiettivo è  perseguito attraverso il coinvolgimento di alcune realtà culturali nazionali la cui mission prevede l'allestimento di eventi  temporanei e la loro organizzazione spaziale. Attraverso esercizi guidati si svilupperà nello studente quella che Gillo Dorfles  chiamò "la coscienza dell'effimero". La breve durata e il carattere episodico dell'evento, la leggerezza delle architetture  reversibili, la variabilità/flessibilità dei contenuti e dei temi quali layout imprescindibile per l’organizzazione dell’architettura  espositiva andranno a definire nuovi statuti dello spazio contemporaneo vocato all’effimero. Accanto a tali riflessioni verranno  analizzate le differenti forme architettoniche destinate ad accogliere e valorizzare l'evento in quanto tempo speciale ed  emozionale sempre più significativo nel sistema di oggetti che definiscono il consueto consumo culturale del XXI secolo.
	LABORATORIO DI ARCHITETTURA DEGLI SPAZI ESPOSITIVI ED EVENTI	CATTIODORO	7		ICAR/14
	STORIA DELL'ARCHITETTURA DEGLI SPAZI ESPOSITIVI	DI FEDE	5		ICAR/18
21455	LABORATORIO DI DESIGN PER IL TERRITORIO C.I.	TRAPANI	17	Annuale		Il corso è finalizzato a conferire allo studente una conoscenza delle problematiche inerenti il design for manufacturing e la  prototipazione con particolare riferimento alle tecniche di additive manufacturing. Lo studio si rivolgerà in modo specifico allo  sviluppo di conoscenze e metodologie pratiche per la definizione e la simulazione di tecniche innovative di stampa 3D. Le  tecnologie di stampa 3D e le loro principali applicazioni saranno approfondite anche con casi di studio ed applicazioni in  laboratorio. Il Laboratorio di Design per il territorio  ha come obiettivo generale quello di fornire agli studenti strumenti teorici e  metodologici avanzati per l’elaborazione progettuale di oggetti, sistemi di oggetti, servizi e artefatti comunicativi digitali  dell’ambiente contemporaneo, in rapporto alle risorse del territorio e in particolare ai Beni Culturali. Il corso si propone di introdurre gli studenti alla conoscenza degli aspetti tecnici e comunicativi del design per il territorio e del  design per i beni culturali, illustrando ed applicando le principali metodologie di ricerca e lavoro sviluppate nell’ambito della disciplina. Verranno fornite le competenze chiave per la formazione di un professionista che sappia operare  nella complessita' di un progetto strategico e che sappia sviluppare concettualmente produzioni culturali, curandone l’aspetto narrativo, comunicativo, interattivo, multimediale, attraverso un’efficace metodologia di progettazione. Il corso di durata annuale e' articolato in due cicli di lezioni ed esercitazioni che coincidono con i semestri. Nel corso si  svilupperanno' indagini inerenti strutture e istituzioni che si occupano di promuovere, valorizzare e comunicare le risorse territoriali e i beni culturali, evidenziandone criticità e potenzialità, mediante tecniche di visualizzazione innovative e  tecnologicamente avanzate. Parallelamente si svilupperanno uno o più aspetti di un progetto di design strategico (design del prodotto, allestimento,  comunicazione, eventi, partecipative design, design dell’interazione) in relazione ad un obiettivo, individuato anche in  collaborazione con aziende istituzioni, associazioni, enti, e sviluppato attraverso apporti interdisciplinari. Il risultato della  ricerca e dell’elaborazione progettuale può essere proposto, con opportune integrazioni e approfondimenti, come elaborato  finale dello studente
	LABORATORIO DI DESIGN PER IL TERRITORIO (MODULO)	TRAPANI	12		ICAR/13
	DESIGN FOR MANUFACTURING	PALMERI	5		ING-IND/16
05917	PROVA FINALE		6	2° semestre	
19493	STRATEGIE E SERVIZI PER LO SVILUPPO TERRITORIALE (in inglese)	RONSIVALLE	6	2° semestre	ICAR/21	L’insegnamento si propone di mettere in relazione la cultura e le metodologie  progettuali specifiche del design con quelle dello sviluppo e della valorizzazione  territoriale. Il corso intende approfondire le competenze nel campo dell'analisi della citta' e  del territorio, la conoscenza di strumenti di pianificazione territoriale, le  competenze nel campo del progetto strategico capace di guidare l'evoluzione  delle componenti ambientali, culturali e sociali del territorio orientandone la  trasformazione spaziale. Il corso consentira' agli allievi di potenziare le  competenze di analisi complessa dei fenomeni territoriali e traccera' il percorso  per un’azione progettuale strategica, per processi di innovazione design driven  e strategie di comunicazione e narrazione dell'identita' del territorio. Le attivita' didattiche mirano quindi a potenziare le capacita' di analisi e  interpretazione degli scenari evolutivi in corso, di approfondire il concetto di  "place branding", di mappatura delle risorse territoriali, di analisi degli users,  delle comunita' e dei diversi attori coinvolti nei processi di trasformazione  territoriale, di conoscenza e comprensione del ruolo degli strumenti di  pianificazione territoriale, e ad incrementare le capacita' progettuali degli  studenti applicate all'elaborazione di scenari territoriali multi-settoriali e  multistakeholder e all'elaborazione di dispositivi innovativi per il territorio ad alto  valore strategico e comunicativo. Le lezioni sono dedicate: alla rilettura critica di casi nazionali e internazionali che  coniughino l'approccio progettuale e comunicativo del design allo sviluppo di  strategie innovative di promozione, marketing e sviluppo territoriale; alle  metodologie di analisi territoriale (qualitativa e quantitativa) e di mappatura delle  risorse territoriali, di analisi degli stakeholder, delle comunita' e degli strumenti di  trasformazione; alle metodologie e agli approcci progettuali di visioning; alla  progettazione di dispositivi innovativi ad alto valore strategico e comunicativo. Alle lezioni frontali sono affiancati momenti di interazione didattica mirati a  sviluppare tanto le capacita' comunicative e di linguaggio dello studente  (chiamato ad esporre in fase seminariale l’esito delle proprie elaborazioni), sia  all’incremento delle capacita' critiche e di giudizio. Con tale scopo il corso  prevede la redazione di un esercizio rivolto alla costruzione di scenari strategici  applicati ad una realta' urbana o territoriale selezionata dalla docenza che si  offra come significativo campo di verifica dei temi progettuali e degli approcci  metodologici affrontati. L'esercizio e' condotto dallo studente secondo criteri e metodologie definite dalla  docenza e trasmesse attraverso l’interazione in aula e appositi manuali didattici. Dispensa didattica Il corso prevede una dispensa didattica che raccoglie le note      introduttive, il programma delle lezioni, la sintesi degli argomenti affrontati  nell'ambito delle lezioni frontali con i principali riferimenti bibliografici di  approfondimento, le note metodologiche sulle esercitazioni.
	Attiv. form. a scelta dello studente (consigliate)		8		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
23184	SISTEMA DEL CONTEMPORANEO E INDUSTRIE CULTURALI	MANTOAN	6	1° semestre	L-ART/03	L'insegnamento è diretto a coloro che desiderino indirizzarsi allo studio delle  teorie e prassi, nonché al lavoro progettuale nel campo dell’arte  contemporanea, specie del suo sistema produttivo e ricettivo all’incrocio con  l’industria, i media e il web. Il corso approfondisce gli aspetti storico-artistici, il  dibattito metodologico e gli strumenti critici nel sistema del contemporaneo per  comprenderne il funzionamento nell’ambito delle sue attività fondamentali:      ideare, produrre, distribuire ed esporre oggetti/servizi a contenuto artistico. Il bacino temporale dei temi trattati è concentrato sugli sviluppi storico artistici  dal loro incontro col sistema produttivo alla fine dell’Ottocento fino alla  contemporaneità, mentre il bacino geografico verte su istituzioni e imprese  dell'Occidente europeo e nordamericano. L’insegnamento consente di conoscere le principali teorie, le prassi e i processi  di ideazione, produzione, distribuzione ed esposizione nel sistema del  contemporaneo. Si approfondiranno argomenti comparativi per analizzare la  convergenza tra arte e industria, arte e mass media, stile e design, circuito  espositivo e mercato, in modo da comprendere le logiche sistemiche del  contemporaneo.

