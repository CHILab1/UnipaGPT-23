Anno Accademico 2023/2024
Laurea in SCIENZE POLITICHE E DELLE RELAZIONI INTERNAZIONALI
Curriculum: SCIENZE POLITICHE
Per maggiori informazioni vai su http://www.unipa.it/struttura.html?id=553
---------
Classe di Laurea in Scienze politiche e delle relazioni internazionali (L-36)
Durata 3 anni
Sede PALERMO
Accesso libero
Dipartimento di Scienze Politiche e delle Relazioni Internazionali
Codice corso 2128
---------
Obiettivi Formativi
Obiettivi specifici:
Il corso di laurea di primo livello intende fornire allo studente la preparazione di base per la conoscenza aggiornata dei principi e delle fonti, degli strumenti, delle metodologie e dei meccanismi che regolano lo Stato, le Istituzioni e le società contemporanee attraverso lo studio diacronico e sincronico delle problematiche collegate al processo di integrazione e globalizzazione europea e mondiale, ed al ruolo dell'Italia nel contesto dell'Unione Europea ed internazionale.
Nell'ambito di questo percorso formativo lo studente troverà tutte le materie tradizionalmente oggetto di insegnamento nella Facoltà di Scienze Politiche che contribuiscono alla formazione ed alle conoscenze di base di uno scienziato della politica. Questo percorso formativo, infatti, equamente strutturato in modo da rispettare fedelmente gli orientamenti e le specializzazioni interdisciplinari, comprende materie provenienti dall'indirizzo giuridico, dall'indirizzo storico, dall'indirizzo economico, da quello politico e sociologico. E' previsto lo studio di due lingue straniere scelte tra quelle dell'Unione Europea maggiormente diffuse.
Il corso è inoltre pensato con una attenzione all'ambito delle relazioni internazionali che verranno studiate ed approfondite nelle loro implicazioni storiche, politiche, giuridiche e socioeconomiche: in particolare verranno offerti allo studente corsi che affronteranno, oltre al tradizionale studio delle lingue straniere di maggior riferimento, tematiche relative al funzionamento comparato delle istituzioni e degli ordinamenti e quelle relative all'evoluzione storico-politica nell'area del Mediterraneo e dei continenti vicini, all'analisi dei principali modelli giuridici, teorici e dei provvedimenti di politica economica e della sicurezza che hanno reso auspicabile e possibile il processo di integrazione.
Il percorso formativo dunque è anche rivolto a far acquisire agli studenti una elevata padronanza del metodo della ricerca empirica politologica, sociologica, economica e quantitativa, nonché del metodo comparativo, che consenta un più facile, completo ed effettivo inserimento nell'impiego pubblico e privato anche in funzione della crescente armonizzazione ed integrazione europea e della globalizzazione. Per tali fini e per una migliore spendibilità del titolo sul mercato del lavoro, considerata anche la possibile utilizzazione dei saperi acquisiti nei diversi Paesi dell'Unione, il percorso formativo, pur garantendo l'interdisciplinarità della formazione, privilegerà le attività formative che forniscono nozioni istituzionali comparate e prospettive internazionali e comunitarie.
---------
Sbocchi Occupazionali
Profilo:
Operatore ONG
Funzioni:
Funzionario, collaboratore e amministratore nel settore della solidarietà sociale e della cooperazione allo sviluppo; gestione dei processi complessivi dell'organizzazione di riferimento.
Competenze:
-gestione di programmi di cooperazione e sviluppo economico, politico e sociale in ambiente nazionale e internazionale;
-organizzazione e amministrazione di strutture ed enti di cooperazione e partenariato.
Sbocchi:
Enti, associazioni ed organizzazioni pubbliche e private nazionali, sovranazionali e internazionali.
Profilo:
Funzionario presso Organizzazioni internazionali:
Funzioni:
Responsabile di un'unità organizzativa a livello internazionale; governo dei processi complessivi dell'unità organizzativa di riferimento.
Competenze:
-gestione di programmi di cooperazione e sviluppo economico, politico e sociale in ambiente nazionale e internazionale;
-organizzazione e amministrazione di strutture ed enti di cooperazione e partenariato.
Sbocchi:
Organizzazioni nazionali, sovranazionali e internazionali, intergovernative.
Profilo:
Esperto delle pubbliche relazioni e dell'internazionalizzazione:
Funzioni:
Specialista di progetti di sviluppo internazionale e responsabile nella gestione delle relazioni pubbliche e private
Competenze:
-creazione e gestione di reti multiattoriali e multilivello;
-capacità di interazione con i mezzi di informazione;
-capacità di reperimento fondi europei ed internazionali;
-capacità di creazione di partenariati tra soggetti pubblici e privati europei ed internazionali;
-capacità di gestire le relazioni internazionali nelle aziende.
Sbocchi:
Inserimento presso gli uffici, le strutture e le Istituzioni dell'Unione Europea ed internazionali. Liberi professionisti o amministratori e consulenti, capaci, per le particolari conoscenze comparatistiche e transnazionali, di gestire e padroneggiare i rapporti e le transazioni comunitarie ed internazionali, sia presso imprese, organizzazioni e studi privati nazionali e multinazionali, sia nelle amministrazioni, enti, associazioni ed organizzazioni pubbliche nazionali, sovranazionali e internazionali.
---------
Caratteristiche della Prova Finale
Per conseguire la laurea lo/a studente/ssa deve avere acquisito 180 crediti formativi compresi quelli relativi alla prova finale pari a 3 cfu.
La prova finale consiste in un esame scritto o orale secondo modalità definite dal regolamento sulla prova finale del Corso di Laurea per ogni a.a., nel rispetto e in coerenza della tempistica, delle prescrizioni ministeriali e delle inerenti linee guida di Ateneo.
---------
