Anno Accademico 2023/2024
Laurea magistrale in INGEGNERIA BIOMEDICA
Per maggiori informazioni vai su http://www.unipa.it/struttura.html?id=1876
---------
Classe di Laurea magistrale in Ingegneria biomedica (LM-21)
Durata 2 anni
Sede PALERMO
Accesso libero
Dipartimento di Ingegneria
Doppio titolo con Ecole Nationale Superieure D’Architecture de Saint Etienne ENSASE, Saint - Etienne (FRANCE)
Codice corso 2236
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
20270	ADVANCED BIOMECHANICAL MODELLING (in inglese)	BORINO	6	1° semestre	ICAR/08	OBIETTIVI FORMATIVI DEL MODULO  Obiettivo primario del corso e' fornire le cognizioni avanzate sulla bio-meccanica  dei solidi e delle strutture  estendendo ed approfondendo le conoscenze di base  sviluppate nei corsi di laurea triennali. Il corso sviluppa rigorosamente i  presupposti teorici della meccanica del continuo mettendo a fuoco le relazioni  fondamentali: configurazioni, deformazioni, equilibrio, congruenza, principi  energetici, equazioni di legame. Il corso inoltre intende formare lo studente alla  modellazione biomeccanica appropriata del problema elastico, termo-elastico e  di mezzi bifase in un regime di spostamenti e deformazioni finiti Il corso si pone da un punto di vista metodologico come uno snodo essenziale  per l’ingegnere che vuole possedere competenze avanzate di meccanica dei  solidi prima di affrontare insegnamenti strettamente ingegneristici relativi a  fenomeni a complessi problemi biomeccanici accoppiati da affrontare con  l'ausilio di tecniche numeriche
20275	MISURE MECCANICHE E TERMICHE PER LA BIOMEDICA	SCARDULLA	6	1° semestre	ING-IND/12	Lo scopo principale del Corso è quello di presentare gli argomenti dei sistemi di  misura come una materia integrata e coerente. In atto i sensori e la  strumentazione di misura rivestono una enorme importanza in una grande  varietà di ambiti applicativi. La crescita del livello di sofisticazione della  strumentazione di misura è stata particolarmente significativa, e tuttavia si pone  ancora una limitata attenzione alla validazione dei dati di misura, cioè alla  corretta utilizzazione dell'incertezza associata ai dati di misura raccolti.      Attenzione particolare sarà posta sulle modalità per giungere ad una corretta  valutazione del risultato di misura: accuratezza, vita residua ed altre  caratteristiche della strumentazione utilizzata. Il corso si propone di fornire gli  strumenti pratici per identificare tutti questi fattori; per valutare il loro impatto e  per risolvere i problemi ad essi legati. Pertanto, lo scopo del corso è quello di  fornire una solida base per la configurazione di sistemi di misura efficaci per  l'ingegneria biomedica, per ottenere dati sperimentali validi.
21904	HEALTHCARE OPERATIONS MANAGEMENT (in inglese)	MAZZOLA	6	1° semestre	ING-IND/35	Al termine del corso, lo studente avra' acquisito conoscenze e metodologie  relative alla gestione delle operations in ambito sanitario. In particolare, avra'  imparato come si progettano e modellano i processi di un’azienda sanitaria, a  cosa serve e come si applica il controllo di gestione nelle aziende sanitarie, e  come si analizza e migliora la qualita' dei processi sanitari. Avra, inoltre,  acquisito conoscenze in merito a come si gestisce una supply chain in ambito  sanitario.
22190	MECHANOBIOLOGY OF LIVING TISSUES (in inglese)	PASTA	9	1° semestre	ING-IND/34	Il corso si propone di fornire agli allievi nozioni relative alla caratterizzazione e  modellazione meccanica e le basi di meccanobiologia e meccanotransduzione,  ovvero i meccanismi attraverso i quali le cellule rispondono ai stimoli meccanici.  L'obiettivo del corso è quello di fornire sia i concetti di base, sia le nozioni  teoriche con particolare attenzione al sistema cardiovascolare attraverso un  progetto di ricerca sviluppato in gruppi.
18415	TISSUE ENGINEERING (in inglese)	LA CARRUBBA	12	2° semestre	ING-IND/34	1. Introdurre i fondamenti dei sistemi protesici e della medicina rigenerativa 2. Definire le principali proprieta' strutturali e funzionali dei materiali usati in  medicina rigenerativa e nell'ingegneria tissutale 3. Passare in rassegna i principali processi di produzione di scaffold per  l'ingegneria tissutale e per i dispositivi della medicina rigenerativa 4. Scegliere il processo di produzione piu' adeguato rispetto al target 5. Definire i processi di rilascio che hanno luogo nella fisiologia umana e usare  gli strumenti ingegneristici piu' appropriati per descriverli, quantificarli e modellarli
21234	STATISTICAL ANALYSIS OF BIOMEDICAL SIGNALS (in inglese)	FAES	9	2° semestre	ING-INF/06	L'obiettivo del corso è quello di fornire ai futuri ingegneri le conoscenze abilitanti  che riguardano le moderne tecniche di analisi statistica multivariata e di  elaborazione numerica dei segnali, con riferimento particolare ai segnali  biomedici ed alle serie temporali di derivazione fisiologica. Il corso riprende conoscenze di base di probabilità e statistica, e offre una  panoramica delle tecniche di analisi multivariata dei segnali nel dominio del  tempo (modelli predittivi) e della frequenza (analisi cross-spettrale) nonché  basate su misure di teoria dell’informazione (entropia). Il corso procede per  concetti, fornendo una trattazione ragionevolmente approfondita e formalizzata,  incoraggiando lo studente ad impostare razionalmente i problemi dell’analisi  statistica multivariata di dati e segnali. In aggiunta alle conoscenze teorico- metodologiche, il corso mira esplicitamente a trasferire alla pratica i concetti  esposti, principalmente tramite l’implementazione in ambiente Matlab delle  tecniche di analisi trattate e la loro applicazione a segnali biomedici acquisiti in  diverse condizioni fisiopatologiche e resi disponibili agli studenti durante il corso  e nell’esercitazione finale.
21905	ADVANCED TECHNOLOGIES OF REGENERATIVE MEDICINE (in inglese)	LOPRESTI	6	2° semestre	ING-IND/34	1. Introdurre i fondamenti dei sistemi protesici e della medicina rigenerativa  2. Definire le principali tecnologie usate in medicina rigenerativa 3. Scegliere la strategia rigenerativa piu' adeguata rispetto al target 4. Usare gli strumenti ingegneristici piu' appropriati per realizzare sistemi di  coltura dinamici e biomimetici

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
05917	PROVA FINALE		18	2° semestre	
20280	STRUMENTAZIONE DIAGNOSTICA PER IMMAGINI	CONTINO	9	2° semestre	ING-INF/06	Il corso di “Strumentazione Diagnostica per Immagini” fornisce agli studenti una  conoscenza approfondita del funzionamento e della configurazione delle  principali modalità diagnostiche per immagini nonché delle tecniche di  elaborazione delle immagini che queste producono e di analisi del loro  contenuto a fini diagnostici. Il corso consente di acquisire 9 CFU e consta di una  serie di lezioni ed esercitazioni teoriche e guidate per l’analisi di casi di studio  proposti dal docente attraverso lo sviluppo di un’intera pipeline di analisi di  immagini mediche. Il risultato viene poi discusso coralmente in aula. Il ciclo di  lezioni teoriche, dopo un breve riepilogo sul linguaggio di programmazione  Python, presenta dapprima un’introduzione al processo di formazione delle  immagini digitali e delle principali tecniche di elaborazione delle stesse.  Successivamente, si affronta lo studio dei principali formati di immagini mediche  e del loro utilizzo nei sistemi PACS, RIS e HIS. Si passa ad affrontare lo studio  delle principali modalità diagnostiche: radiologia convenzionale, TAC,  Risonanza Magnetica, Ultrasuoni e Medicina Nucleare. Per ognuna di queste si  illustra la fisica che sottintende alla formazione delle immagini, le principali  metodiche di acquisizione, il funzionamento degli apparati e le problematiche  relative alla sicurezza. Successivamente si affronta una panoramica delle  tecniche di analisi del contenuto di tali immagini a fini diagnostici: principalmente  classificazione e fitting di modelli. L’ultima parte del corso è dedicata alle  tecniche di visualizzazione dei dati diagnostici. Le esercitazioni teoriche coprono  la configurazione degli ambienti di sviluppo con cui si opererà durante il corso e  l’illustrazione dei temi affrontati nel corso teorico attraverso esercizi sia di  calcolo sia di programmazione in linguaggio Python, nonché allo sviluppo di  pipeline complesse di analisi immagini mediche su dei casi di studio reali.
	Stage, Tirocini, Altro		12		
	Gruppo di attiv. form. opzionali		9		
	Gruppo di attiv. form. opzionali II		6		
	Attiv. form. a scelta dello studente		12		


Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
20252	INTELLIGENT DATA ANALYSIS	GAMBINO	9	1° semestre	ING-INF/05	Il corso fornisce agli studenti una conoscenza approfondita delle architetture  software per i Big Data nonche' dei principali algoritmi di analisi dei dati e delle  tecniche di preprocessing di tali dati, al fine di sviluppare autonomamente intere  pipeline di analisi per dei casi di studio reali.  Il corso consente di acquisire 9 CFU e consta di una serie di lezioni ed  esercitazioni teoriche e la costituzione di gruppi di lavoro per l’analisi di casi di  studio proposti dal docente attraverso lo sviluppo di un’intera pipeline di analisi  di dati con tecnologie per i Big Data. Il risultato dell’attivita' dei gruppi di lavoro  viene poi discusso coralmente in aula.  Il ciclo di lezioni teoriche presenta dapprima un’introduzione al processo di  analisi dei dati nel suo complesso e fornisce alcuni cenni sui datawarehouse.  Successivamente si affrontano le tecniche di prerocessing dei dati quali la  riduzione di dimensionalita' e la gestione di dati mancanti e si introducono  alcune misure di similarita' piu' diffusamente usate nel campo della data  analysis. Si passa ad affrontare le architetture software per i Big Data: si affronteranno i  database noSQL, l’algoritmo MapReduce e Apache Hadoop e si trattera'  estensivamente il framework Apache Spark. L’ultima parte del corso e' dedicata  propriamente al machine learning: clustering e classificatori nonche' le reti  neurali e il deep learning.  Le esercitazioni teoriche coprono la configurazione degli ambienti di sviluppo  con cui si operera' durante il corso e l’illustrazione dei temi affrontati nel corso  teorico attraverso esempi svolti.  Infine i gruppi di lavoro sono mirati allo sviluppo di pipeline complesse di analisi  di Big Data su dei casi di studio reali.
20274	BIOMECCANICA COMPUTAZIONALE E SPERIMENTALE DI PROTESI E ORTESI	PITARRESI	9	1° semestre	ING-IND/14	Il corso si prefigge lo scopo di far conoscere le principali tecniche sperimentali e  computazionali di ausilio alla progettazione biomeccanica ed ottimizzazione  strutturale di protesi e dei loro materiali.  La valutazione degli stati di sforzo e deformazione in una struttura protesica  mediante modelli computazionali è fondamentale per un'efficace e affidabile  progettazione di protesi in grado di soddisfare complessi requisiti biomeccanici.  Lo studente apprenderà la teoria degli elementi finiti e il suo utilizzo per simulare  numericamente problemi tipici della progettazione di protesi tramite programmi  commerciali. Lo studente sarà in grado di analizzare i risultati delle simulazioni  condotte e di affinare i modelli numerici al fine di ottenere risultati accurati.  La valutazione sperimentale è finalizzata alla caratterizzazione meccanica di  materiali, alla verifica di validità di modelli analitici e numerici di progettazione,  ed alla caratterizzazione e verifica di funzionalità biomeccanica generale di una  protesi. Gli studenti apprenderanno i fondamenti teorici e gli schemi e principi di  implementazione di alcune delle più influenti tecniche di misura in uso nella  moderna biomeccanica sperimentale.
17371	BIOMATERIALI	SCAFFARO	9	2° semestre	ING-IND/22	Obiettivi Il corso si prefigge di studiare i principali biomateriali attualmente in uso  descrivendone le caratteristiche, le proprieta' e le principali tecniche di  lavorazione oltre che le relative applicazione in campo biomedicale. Saranno  anche studiati i test e le modalita' di prova per acquisire le informazioni  necessarie alla descrizione del biomateriale e per avviarlo verso la opportuna  metodologia di lavorazione. Saranno anche dati dei cenni sulla preparazione di  dispositivi basati su biomateriali e, piu' in generale, rivolti ad applicazioni  biomedicali e di ingegneria tissutale. Programma: Lavorazione dei biomateriali - Elettrofilatura. Solvent casting. 3D printing.  Bioplotting. Stereolitografia. Laser sintering. Fused deposition modeling. Organ  printing. Dip coating. Lisciviazione selettiva. Additivi e modifiche di biomateriali Modifica superficiale.Funzionalizzazione. Compatibilizzazione. Nanocariche.  Compositi e Nanocompositi. Biomateriali metallici: Generalita' sull’uso di metalli come biomateriali. Titanio.  Nitinol. Acciaio inox. Amalgami e altre leghe metalliche per uso dentario. Biomateriali polimerici - Poliolefine. Poliesteri. Poliammidi. Poliuretani.  Polianidridi. Polimeri siliconici. Polimeri acrilici. Polimeri alogenati. (co)poliesteri  biodegradabili: poliacido lattico e glicolico. Polifosfazeni. Policianoacrilati.  Poliidrossialcanoati. Polidiossanone. Policarbonati. Compositi a matrice  (bio)polimerica. Biomateriali ceramici e vetrosi – (Bio)vetri). (Bio)ceramiche. Ceramiche  policristalline da getto. Ceramiche sinterizzate. Vetroceramica. Idrossiapatite.  Allumina. Biomateriali di origine naturale e idrogeli – Alginato. Chitosano, Acido ialuronico.  Collagene. Fibrina. Elastina. Glicosamminoglicani. Bioerosione,  Biodegradazione. Degradazione chimica e fisica. Cenni di ingegneria dei tessuti - Preparazione di supporti per rigenerazione  tissutale. Materiali per la protesica. Materiali biomimetici. Materiali intelligenti. Caratterizzazione dei biomateriali - meccanica, morfologica, spettroscopica Cenni sui dispositivi biomedicali - Supporto temporaneo. Scaffolds. Protesi.  Dispositivi barriera. Rilascio controllato di farmaci. Dispositivi multifunzionali.  Fluidi di contrasto.

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
20276	FENOMENI DI TRASPORTO NEI SISTEMI BIOLOGICI	BRUCATO	6	1° semestre	ING-IND/24	Il corso ha come obiettivo lo sviluppo delle conoscenze sui principi e le  applicazioni dei fenomeni trasporto per attivita' professionali e di ricerca  applicata alle apparecchiature ed ai processi propri dell'ingegneria biomedica.
20510	INDUSTRIAL ROBOTICS (in inglese)	D'IPPOLITO	6	1° semestre	ING-INF/04	Il corso ha la finalita' di fornire le conoscenze di base necessarie a scrivere in  modo sistematico le equazioni cinematiche e del moto (modello dinamico) di un  sistema meccanico spaziale (robot). Le conoscenze acquisite nel corso servono  per scrivere programmi di uso generale che simulano il comportamento  cinematico e/o dinamico delle macchine, per mettere a punto algoritmi di  controllo del moto di macchine automatiche e/o manipolatori ed, infine, per  leggere la letteratura specializzata del settore.
23230	BIOMEDICAL ELECTRONICS (in inglese)	CURCIO	6	1° semestre	ING-INF/01	Il modulo consente di approfondire le caratteristiche funzionali e tecnico  elettroniche delle apparecchiature per la diagnostica medica; ciò partendo  dall'approfondimento dei principi di funzionamento e circuiteria di controllo dei  trasduttori più usati in medicina e da concetti e metodi di misure dei segnali  fisiologici più significativi (ECG, EEG, EMG, potenziali evocati, etc.), e  sviluppando nelle varie lezioni le conoscenze applicative, funzionali e circuitali  delle seguenti attrezzature mediche, in ordine di complessità: sistemi di rilievo  segnali fisiologici (elettrocardiografi, poligrafi, elettroencefalografi, miografi ),  sistemi di diagnostica per immagini (apparecchiature radiografiche, tomografia  assiale computerizzata, ecografi e velocimetri ad effetto doppler, N.M.R. -  risonanza magnetico nucleare, P.E.T. - tomografia ad emissione di positroni,  scintigrafi, angiografi), sistemi di monitoraggio elettrofisiologico (per sala  operatoria, unità di rianimazione, unità di cure intensive cardiologiche). Un’ultima sezione è dedicata alle analogie, modelli e simulazione dei sistemi      biologici, con particolare riferimento all’organismo umano ed agli algoritmi  d’interpretazione del segnale ECG, più in uso in campo medico. Obiettivo  principale del modulo è quello di fornire allo studente una preparazione di base  per la gestione (assistenza tecnica, tecnico-commerciale, supporto agli  utilizzatori) di apparecchiature mediche di elevato contenuto tecnologico e di  acquisire competenze per supportare la classe medica nell’apprendimento,  valutazione di caratteristiche ed uso degli strumenti diagnostici,  tecnologicamente avanzati (attività, questa, dei laboratori di bioingegneria, oggi  previsti nelle strutture ospedaliere, dove essi da laureati potranno  eventualmente lavorare). Il modulo prevede esercitazioni guidate e autonome  sul funzionamento e l’utilizzo della strumentazione oggetto del corso; sulle  valutazioni tecnico-economiche (capitolati d’appalto), sulle verifiche e collaudi di  impianti ed apparecchiature ospedaliere e relazioni progettuali preliminari.
23231	BIOFLUIDODINAMICA NUMERICA	NAPOLI	6	1° semestre	ICAR/01	L'insegnamento si pone l'obiettivo di fornire agli studenti competenze avanzate  nel campo della Meccanica dei fluidi fisiologici, con particolare riferimento ai  metodi numerici utili per l'analisi dei più rilevanti fenomeni che interessano  l'apparato cardiovascolare. In particolare, si intendono fornire le competenze  necessarie per la modellazione numerica dei flussi sanguigni nelle arterie  cerebrali e nelle quattro camere cardiache e delle interazioni fluido-struttura  all'interno del sistema arterioso.
23232	BIOCOMPATIBILITÀ E BIODEGRADAZIONE DEI MATERIALI POLIMERICI	DINTCHEVA	6	1° semestre	ING-IND/22	Il corso si prefigge di approfondire alcune tematiche inerenti alla definizione e  alla verifica di biocompatibilita' dei materiali polimerici, ceramici e metallici.  Saranno studiati i principali metodi di formulazione, produzione e  caratterizzazione dei materiali biocompatibili. Saranno anche trattati alcuni  concetti di formulazione, produzione e caratterizzazione dei materiali compositi  biocompatibili. Ulteriore obiettivo che si pone il corso e' quello di approfondire lo  studio dei meccanismi di degradazione e biodegradazione dei materiali ed  invecchiamento naturale e quello artificiale. La parte finale del corso prevede  una breve introduzione sui metodi di protezione e stabilizzazione dei materiali  biocompatibili.
23233	BIOCOMPATIBILITÀ E BIODEGRADAZIONE DEI MATERIALI METALLICI E CERAMICI	DI FRANCO	6	1° semestre	ING-IND/23	Il corso si propone di fornire i concetti di base della corrosione in vari ambienti al  fine di effettuare una corretta scelta dei biomateriali o delle tecniche per  prevenire e controllare i danni conseguenti alla corrosione.
23234	BIOMECCANICA DEI TESSUTI	ZINGALES	6	1° semestre	ICAR/08	Il corso mira a fornire gli strumenti di base per lo studio dei tessuti biologici in  termini del loro comportamento meccanico. In particolare verranno forniti i  fondamenti della teoria non lineare dell'elasticità, della teoria lineare e non  lineare della viscoelasticità, della teoria della poromeccanica classica e  frazionaria. Verranno trattati tessuti sia muscolo-scheletrici che cardio-vascolari.
23235	PERSONAL AREA NETWORK (in inglese)	CROCE	6	1° semestre	ING-INF/03	Obiettivo principale del corso è presentare tutti gli elementi fondamentali per la  realizzazione di sistemi di Personal Area Network in vari scenari applicativi. In  particolare, obiettivo del corso è sviluppare le competenze di tecnologie  wireless, stack protocollari e piattaforme hardware e software per lo sviluppo di  sistemi per l’IoT. Il corso include aspetti teorici, per la progettazione di sistemi  IoT, la valutazione di prestazioni anche con modelli semplificati e la scelta  ottimale dei protocolli. Sono inoltre previste esercitazioni sperimentali e progetti  che includono integrazione di vari componenti di sensing, attuazione e  networking (su piattaforme Raspberry Pi e Ardurino). Il corso permetterà di apprendere le moderne tecniche di progettazione,  implementazione e collaudo mediante prototipizzazione di piattaforme che  utilizzano sensoristica di diverse tipologie, nonché di conoscere gli strumenti e  le metodologie che caratterizzano il settore dell’IoT. I laureati potranno trovare occupazione in particolare nelle aree dell’ingegneria  biomedica e in generale nell’ambito ICT, nelle quali le competenze acquisite nel  corso di Personal Area Network svolgono un ruolo centrale.
20269	ROBOTICA MEDICA	SORBELLO	6	2° semestre	ING-INF/05	Gli obiettivi formativi sono in accordo con il Body of Knowledge ACM/IEEE CS  2013, e coprono tutto o in parte le unita' di conoscenza sotto elencate.     Knowledge Area: Platform Based Development Knowledge Unit: Industrial  Platforms Argomenti coperti: - Robotic software and its architecture Knowledge Area: Intelligent Systems Knowledge Unit: Robotics Argomenti coperti: - Overview: problems and progress: ° State-of-the-art robot systems, including their sensors and an overview of their  sensor processing ° Robot control architectures, e.g., deliberative vs. reactive control and  Braitenberg vehicles - Motion planning Knowledge Area: Intelligent Systems Knowledge Unit: Advanced Representation and Reasoning Argomenti coperti: - Reasoning about action and change (e.g., situation and event calculus) - Planning: ° Partial and totally ordered planning ° Planning and execution including conditional planning and continuous planning  ° Mobile agent/Multi-agent planning Knowledge Area: Intelligent Systems Knowledge Unit: Advanced Machine  Learning Argomenti coperti: - Supervised learning: ° Learning neural networks ° Support vector machines (SVMs) - Unsupervised Learning and clustering: ° Self-organizing maps Knowledge Area: Information Assurance and Security Knowledge Unit:  Foundational Concepts in Security Argomenti coperti: - Concept of trust and trustworthiness - Ethics (responsible disclosure)

