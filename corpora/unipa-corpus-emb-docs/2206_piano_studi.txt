Anno Accademico 2023/2024
Laurea magistrale in ITALIANISTICA
Per maggiori informazioni vai su http://www.unipa.it/struttura.html?id=1628
---------
Classe di Laurea magistrale in Filologia moderna (LM-14)
Durata 2 anni
Sede PALERMO
Accesso libero
Dipartimento di Scienze Umanistiche
Codice corso 2206
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
04438	LETTERATURA ITALIANA	CARTA	12	1° semestre		Il corso di Letteratura italiana del Rinascimento mira a fornire una conoscenza approfondita delle opere e delle correnti  letterarie della prima età moderna e a rafforzare la consapevolezza dell'intreccio tra forme e ideologie nei secoli XV e XVI.  Forti degli strumenti di analisi testuale acquisiti nel triennio, le studentesse e gli studenti riconosceranno il reimpiego e la  trasformazione di paradigmi, dei modelli e delle forme della tradizione nei nuovi contesti letterari.  Il corso di quest'anno sarà dedicato al discorso d'amore nel Rinascimento italiano. Il corso mira ad approfondire gli aspetti legati al farsi del libro medievale e alla sua rappresentazione letteraria nei tre  maggiori autori della tradizione trecentesca: Dante, Boccaccio e Petrarca. Dal ‘libro della mia memoria’ di Vita nova al libro  del Decameron si traccerà un percorso attraverso Vita nova, Decameron e le Epistole di Petrarca dove si rintraccia la genesi  della concezione di libro e di lettura, fatta oggetto di riflessione metaletteraria da parte dell’autore.
	LETTERATURA ITALIANA D'ETÀ MEDIEVALE	CARTA	6		L-FIL-LET/10
	LETTERATURA ITALIANA DI ETÀ RINASCIMENTALE	JOSSA	6		L-FIL-LET/10
20700	LAB LINGUA INGLESE - COMPETENZE EQUIPARABILI LIVELLO B2		6	1° semestre		Livello di conoscenza equiparabile al B2
16324	DIDATTICA DELLA LINGUA ITALIANA	AMENTA	6	2° semestre	L-FIL-LET/12	Il corso mira a fornire gli strumenti per sviluppare una professionalità docente  nel campo dell'educazione linguistica. E' espressamente rivolto ai futuri  insegnanti ma anche a chi vuole continuare gli studi accademici (dottorati,  master di secondo livello)  o a chi vuole intraprendere professioni che richiedono una solida competenza  nel campo della riflessione metalinguistica sull'italiano. Obiettivi formativi del corso sono: - descrivere e analizzare le strutture della lingua italiana     - didattizzare la grammatica della lingua - descrivere opportunamente le dimensioni di variazione della lingua contemporanea - attivare percorsi di riflessione sui processi di apprendimento di lettura, comprensione e scrittura
18543	DIDATTICA DELLA LETTERATURA ITALIANA	CARTA	6	2° semestre	L-FIL-LET/10	In conformità con gli obiettivi generali del corso di laurea in Italianistica e con le  competenze attese anche sul piano degli sbocchi occupazionali, il corso  fornisce le conoscenze di base della Storia della didattica della letteratura  italiana e dei principali nodi teorici ed epistemologici relativi al suo  insegnamento a scuola (canone, metodologie e tecniche dell'insegnamento,  modelli teorici, etc.) e mira a offrire un quadro aggiornato e ampio delle  questioni di metodo e di riflessione teorica inerenti l'insegnamento della  letteratura italiana nel contesto nazionale ed europeo.
	Gruppo di attiv. form. opzionali		9		
	Gruppo di attiv. form. opzionali II		9		
	Gruppo di attiv. form. opzionali III		9		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
05917	PROVA FINALE		21	1° semestre	
07553	TIROCINIO		3	1° semestre	
19063	TEMI E FORME DELLA LETTERATURA ITALIANA CONTEMPORANEA	LA MONACA	9	2° semestre	L-FIL-LET/11	In coerenza con quanto descritto nei quadri A4.a,  A2.a e A2.b della scheda  SUA del CdS, consolidare conoscenze relative alle principali questioni letterarie,  ai movimenti, alle tendenze culturali del Novecento e competenze inerenti alle  modalita' possibili di decodifica tematica e formale dei testi (narrativi, poetici e  saggistici). Ci si prefigge di porre lo studente nelle condizioni di elaborare un  patrimonio di conoscenze e competenze funzionale all'inserimento versatile nel  mondo del lavoro e di diventare soggetto attivo nel promuovere il dibattito  culturale nel contesto in cui opera. Contribuire, in tal modo, attraverso lo studio  consapevole e partecipe dello specifico disciplinare, a sviluppare un  orientamento autonomo responsabile e ad affinare una sensibilita' critica nei  confronti della realta' sociale e culturale contemporanea.
	Gruppo di attiv. form. opzionali IV		6		
	Gruppo di attiv. form. opzionali V		9		
	Gruppo di attiv. form. opzionali VI		6		
	Attiv. form. a scelta dello studente		9		

Gruppo di attiv. form. opzionali IV
Codice materia	Nome materia	Docente	CFU	Periodo	SSD	Obiettivi Formativi
20495	DIALETTOLOGIA: METODI E APPLICAZIONI		6	1° semestre	L-FIL-LET/12	Il Corso di DIALETTOLOGIA: METODI E APPLICAZIONI, muovendo dalle  vicende storico-linguistiche della Sicilia all’interno del più ampio contesto italiano  e mediterraneo, affronterà problemi e metodi connessi con la più attuale ricerca  dialettologica.  Saranno particolarmente considerate le prospettive geolinguistica,  sociolinguistica (con particolare riguardo alla sociolinguistica educativa),  antroponomastica. La prima parte del corso sarà dedicata alla illustrazione di tali  prospettive di ricerca, con riferimenti a esperienze già compiute o a nuove  possibili esperienze di ricerca. Nella parte conclusiva del corso, ciascun frequentante concorderà un breve  esperimento di ricerca in uno dei tre ambiti, i cui risultati saranno valutati in sede  d’esame.
08902	LETTERATURA ITALIANA MODERNA	DI GESU'	6	2° semestre	L-FIL-LET/10	Obiettivo formativo del corso e' quello di fornire: una solida formazione, metodologica e storica, della cultura letteraria italiana nel piu' vasto ambito della civiltà letteraria europea; una conoscenza adeguata della letteratura italiana  moderna nel suo sviluppo storico, mediante l’analisi diretta dei testi e delle principali interpretazioni critiche, dal Barocco al Modernismo; una conoscenza adeguata  delle metodologie di analisi e di interpretazione. Attraverso lo studio dello specifico letterario, della storia della ricezione dei testi, della loro collocazione nel quadro letterario europeo, il corso mira altresì a far acquisire la capacità di comprendere criticamente i fenomeni culturali (e letterari in particolar modo) e di contestualizzarli: l'ermeneutica letteraria e l'interpretazione dei testi, dunque, andrà praticata anche allo scopo di formare la  studentessa / lo studente alla gestione autonoma e alla trasmissione delle  conoscenze e alla mediazione culturale, dei metodi e dei processi della comparazione letteraria.

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
04782	LINGUISTICA TEORICA	BARTOLOTTA	9	1° semestre	L-LIN/01	Il corso mira a formare linguisti in grado di riconoscere e classificare i fenomeni  che caratterizzano le lingue e il linguaggio in chiave sia diacronica (in relazione  alla famiglia indoeuropea) sia sincronica (in relazione a tutte le famiglie  linguistiche del mondo), distinguendo tra universali assoluti e implicazionali. Il programma didattico prevede lezioni frontali, esercitazioni in aula, e la  presentazione di un elaborato (power point), strumenti volti sia ad accertare il  livello di conoscenza degli studenti durante il corso delle lezioni, sia a sviluppare  la capacita' di comprensione dei contenuti della materia, sia a migliorare le  abilita' comunicative anche in presenza di un pubblico non esperto. Obiettivo del  corso e' di fornire allo studente una salda formazione di base da utilizzare nel  prosieguo degli studi accademici (dottorato di ricerca; master di secondo livello,  ecc.) o nelle professioni che richiedono la specifica competenza maturata dallo  studente in ambito linguistico.  Il corso e' focalizzato sulla tipologia e gli universali linguistici, approccio di  ricerca che ricopre un ruolo fondamentale nell’ambito del dibattito linguistico  teorico contemporaneo. Dopo avere delineato la storia della linguistica  tipologica a partire dalle origini della disciplina, si procede ad un confronto  ragionato con i principali indirizzi teorici contemporanei, dal generativismo al  funzionalismo, dalla classificazione genetica al cognitivismo e alla linguistica  indoeuropea. Le lezioni vertono su metodi, scopi e risultati della ricerca  linguistica in chiave sia sincronica sia diacronica (in relazione alla famiglia  linguistica indoeuropea), analizzando trasversalmente tutti i livelli dell’analisi  linguistica, dalla tipologia fonologica, a quella morfologica, sintattica, e lessicale.  Particolare attenzione e' posta alla ricostruzione in chiave tipologica della lingua  indoeuropea. Il programma prevede esercitazioni in aula a partire dall'analisi sia del WALS  (The World Atlas of Linguistic Structures), sia di un fenomeno linguistico in una  lingua indoeuropea antica (greco o latino) o non-indoeuropea (seminario 'Adotta  una Grammatica').
13316	LINGUA E LETTERATURA LATINA (SEMINARIO)	LANDOLFI	9	1° semestre	L-FIL-LET/04	Il corso mira a consolidare e ampliare conoscenze e capacita' di comprensione  in relazione agli elementi fondamentali della lingua e della civilta' letteraria  latina, con particolare riguardo: - agli aspetti linguistici, colti in prospettiva sincronica e diacronica e in relazione  alle variazioni della situazione comunicativa; - al riconoscimento delle specificita' di un testo e del genere di appartenenza,  delle sue peculiarita' lessicali, stilistiche, contenutistiche e, eventualmente.  metriche; - agli aspetti legati alla lettura, traduzione, interpretazione e commento di un  testo della latinita' in poesia (e/o in prosa);  La lettura diretta del testo consentira' di: - conoscere e comprendere questioni concernenti la lingua e civilta' letteraria di  Roma antica anche in relazione al contesto storico e culturale; - raccogliere e interpretare i dati linguistici e letterari ritenuti utili a istituire  collegamenti e a determinare giudizi autonomi; - comunicare informazioni, idee e problemi con linguaggio specialistico e  appropriato alle varie problematiche della disciplina; - sviluppare percorsi autonomi di approfondimento su uno specifico aspetto del  corso, confrontandosi correttamente con la letteratura scientifica.
19121	METODI E TEMI DELLA COMPARATISTICA LETTERARIA	RESTUCCIA	9	1° semestre	L-FIL-LET/14	Seguendo quanto prescritto dagli  obiettivi formativi specifici del corso di laurea  (quadro A4.a della scheda SUA), ed in linea con i previsti sbocchi occupazionali  (quadri A2.a e A2.b), l’obiettivo principale di questo insegnamento è quello di  fornire agli studenti i principali metodi di approccio al testo letterario in chiave  ermeneutica. Un accento particolare sarà posto sui metodi della di critica  letteraria, intersemiotici e intertestuali. Il corso sarà articolato su un unico  modulo di 9 CFU (45 ore), secondo le modalità di seguito descritte: 1) i metodi  della critica letteraria e della letteratura comparata; 2) esempi di possibili  applicazioni metodologiche sul tema della "diaspora italiana": a)  L'emigrazione  italiana e la sua letteratura; b) la Letteratura Italo-Americana; c) la Letteratura  Italo-Argentina; d) la Letteratura delle colonie italiane nel Corno d'Africa.  Gli studenti non frequentanti sono tenuti, indipendentemente dal percorso  monografico scelto al punto 2 (a), b),c) o d)), ad aggiungere al programma lo  studio dell'intero volume L. Restuccia: Con biglietto di andata: raccontare  l'emigrazione verso Stati Uniti e Argentina, Palermo, UNIPA PRESS, 2020,  ISBN 8855091640.

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
06912	STORIA DELLA LINGUA ITALIANA	CASTIGLIONE	9	1° semestre	L-FIL-LET/12	Conoscere la storia degli studi dell’onomastica in Italia; Saper ricostruire la storia d’Italia attraverso i flussi linguistici che ne hanno inciso  i nomi nei luoghi; Saper ricostruire la storia d’Italia attraverso i sistemi antroponimici che si sono  susseguiti; Saper interpretare l’onomastica letteraria come sistema significativo; Saper analizzare sistemi antroponimici e toponimici anche all'interno di testi  letterari; Saper consultare i principali strumenti lessicografici di onomastica; Saper costruire applicazioni didattiche degli argomenti appresi; Saper applicare gli argomenti appresi ad una più complessiva storia d'Italia nelle  sue valenze culturali, antropologiche, sociali
20496	TEORIE E METODI DELL'EDIZIONE DIGITALE	CASTELLO	9	2° semestre	L-FIL-LET/11	Il corso si propone di promuovere l'acquisizione da parte dello studente di un  orientamento autonomo nell'ambito della ricerca letteraria connessa alle digital  humanities. Mira a stimolare un approccio consapevole alle teorie e ai metodi  dell’edizione digitale e a incentivare la capacità di valutare quando e perché  possa essere utile ricorrere a essa. Il corso, con riferimento in particolare al  contesto degli studi letterari italiani contemporanei, si propone, inoltre, l’obiettivo  di porre lo studente nelle condizioni di acquisire delle competenze digitali di  analisi e di edizione del testo che ne favoriscano l'inserimento nel mondo del      lavoro e ne promuovano una partecipazione attiva al dibattito culturale italiano  ed internazionale.

Gruppo di attiv. form. opzionali III
Codice materia	Nome materia	Docente	CFU	Periodo	SSD	Obiettivi Formativi
19017	FORME E GERARCHIE SOCIALI XIII-XVII SECOLO	MINEO	9	1° semestre	M-STO/01	l’Italia tardomedioevale e rinascimentale, da Dante a Machiavelli: la logica di  uno spazio composito  Il corso affronta il problema dell’Italia come spazio politico e culturale fra tardo  Medioevo e Rinascimento. Si tratta di uno spazio sempre composito,  gravemente distorto dalle ideologie dell’unità che cominciano a circolare in età  tardomoderna nel momento storico della genesi delle culture politiche  risorgimentali. A maggior ragione, più tardi, le rappresentazioni dell’Italia unita  dopo il 1860 tenderanno a  nascondere la complessità delle Italie preunitarie. Si  tratta di un mosaico che cambia senso fra Trecento e Cinquecento, ed è su  questo cambiamento che il corso si soffermerà, attraverso l’analisi di fonti  diversificate: alcune “letterarie” e in parte note (Dante, Cola di Rienzo, Coluccio  Salutati, Giovanni Pontano, Flavio Biondo, Niccolò Machiavelli), altre  documentarie (tratte dall’attività delle cancelleria  e della diplomazia)
19018	POLITICHE E CONFLITTI XVIII-XX SECOLO	DI FIGLIA	9	2° semestre	M-STO/04	Alcuni punti degli obiettivi formativi generali del Cds trovano riscontro negli  obiettivi formativi della disciplina. In particolare, per sviluppare la "capacità di  esercizio critico" e le "competenze da spendere nel campo dell’insegnamento di  area umanistica e della formazione, dell’industria culturale ed editoriale (archivi,  biblioteche, sovrintendenze, centri e fondazioni, editoria) e della ricerca" oltre  che per "fornire per ogni ambito disciplinare i più aggiornati strumenti  metodologici, teorici e critici" (obiettivi formativi del Cds), il corso si concentrerà  più che su specifici avvenimenti storici, sul dibattito che li ha ricostruiti, sulla  stratificazione della storiografia, sulla costruzione dei saggi e dei libri che si  studieranno e del loro contesto editoriale.  Per contribuire a "migliorare la competenza di una lingua straniera" si propone  la lettura di testi in lingua inglese.
22678	STORIA DELLE CHIESE E DEI MOVIMENTI RELIGIOSI XIII-XIX SECOLO	D'AVENIA	9	2° semestre	M-STO/02	In linea con gli obiettivi formativi e gli sbocchi occupazionali del CdS,  l'insegnamento si propone di fornire gli strumenti di analisi critica e di ricerca  (fonti primarie e secondarie) utili alla contestualizzazione storica di processi e  dinamiche collegati alle confessioni e ai movimenti religiosi cristiani, alla  comprensione della loro discontinuita' con il presente, e all'individuazione di  stereotipi storiografici e culturali. In particolare, l'insegnamento si propone di  perseguire i seguenti obiettivi formativi specifici: 1) Connettere l’evoluzione storica dei paradigmi storiografici con l'analisi  interpretativa di specifici “case-study”; 2) individuare la molteplicita' degli attori, istituzioni e dottrine del Cristianesimo  europeo dal Papato avignonese alla Restaurazione e la sua trasformazione/ ibridazione a livello planetario in seguito al contatto con "altre" civilta' attraverso  l'attività missionaria; 3) riconoscimento del ruolo di confessioni religiose e istituzioni ecclesiastiche  nella costruzione/disgregazione/ricomposizione delle dinamiche sociali politiche  e culturali dell'Europa tra basso medioevo e inizio dell'800.

Gruppo di attiv. form. opzionali V
Codice materia	Nome materia	Docente	CFU	Periodo	SSD	Obiettivi Formativi
03193	FILOLOGIA ROMANZA	CARAPEZZA	9	1° semestre	L-FIL-LET/09	Il corso mira a dotare gli studenti degli strumenti di analisi propri della filologia  applicata a testi letterari romanzi dal medioevo alla prima età moderna.  L'approfondimento della disciplina filologica, dei suoi strumenti e dei suoi metodi  d'indagine, e' incentrato sulla lettura, l'analisi testuale e il commento filologico di  una selezione di testi romanzi. Si forniranno altresi' cognizioni paleografiche e  filologiche relative alla lettura di manoscritti. Coerentemente agli obiettivi  formativi e agli sbocchi occupazionali del CdS, l'obiettivo principale  dell'insegnamento e' quello di preparare gli studenti ad una lettura critica dei      testi di ogni epoca e lingua, conscia dei problemi legati alla produzione,  trasmissione e ricezione del testo letterario. Il corso mira inoltre a rafforzare le  nozioni di linguistica storica e la conoscenza della fase antica delle lingue  romanze d'Europa.
19020	LINGUE E SOCIETÀ	D'AGOSTINO	9	1° semestre	L-FIL-LET/12	Il corso e' costruito a) per dare agli studenti le basi in aree fondamentali della  sociolinguistica come multilinguismo e linguaggio in contatto, variazione sociale  e stilistica, acquisizione linguistica e morte delle lingue, minoranze linguistiche,  globalizzazione e linguaggio; b) per analizzare i nuovi modelli di didattica  dell'italiano L1, L2

Gruppo di attiv. form. opzionali VI
Codice materia	Nome materia	Docente	CFU	Periodo	SSD	Obiettivi Formativi
08521	TIROCINIO III		3	1° semestre	
08611	TIROCINIO II		3	1° semestre	
14339	ALTRE CONOS. UTILI PER L'INSERIMENTO NEL MONDO DEL LAVORO		3	1° semestre	
16852	ALTRE CONOSCENZE UTILI PER L'INSERIMENTO NEL MONDO DEL LAVORO 2		3	1° semestre	

