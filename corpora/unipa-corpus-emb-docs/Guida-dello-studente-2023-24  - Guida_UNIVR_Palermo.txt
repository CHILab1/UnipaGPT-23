Fondata nel 1806 da Ferdinando III di Borbone, re di Napoli e delle Due Sicilie che trasforma l’Accademia Panormitana degli Studi in Università, oggi UNIPA è un mega Ateneo, egualmente orientato alla didattica, alla ricerca e alla terza missione, la cui attuale offerta formativa è costituita da 144 corsi di studio tra lauree, lauree magistrali a ciclo unico e lauree magistrali, 33 scuole di specializzazione, 21 dottorati di ricerca.
I percorsi formativi rappresentano vasti ambiti della conoscenza e coniugano tradizione ed esperienza con una costante apertura all’innovazione, al mondo produttivo, all’inclusione sociale.
Importanti personalità scientifiche hanno svolto la loro attività nell’Ateneo palermitano: l’astronomo Giuseppe Piazzi; il chimico Stanislao Cannizzaro; l’architetto Giuseppe Venanzio Marvuglia; il Premio Nobel per la Fisica Emilio Segrè.
A UNIPA hanno, inoltre, studiato Giovanni Falcone e Paolo Borsellino e il Presidente della Repubblica, Sergio Mattarella.

SCELTA DEL PERCORSO UNIVERSITARIO

Chi mi aiuta nella scelta del mio percorso universitario?
Il Centro Orientamento e Tutorato dell’Università degli Studi di Palermo svolge e promuove attività di Orientamento, di Consulenza e di Informazione in modalità in presenza ed in modalità a distanza per:
• gli studenti degli ultimi tre anni delle Scuole Secondarie di 2° grado, per offrire loro un’approfonita conoscenza dell’Offerta formativa dell’Ateneo di Palermo;
• gli studenti internazionali, per sostenerli anche nel disbrigo di pratiche amministrative;
• gli insegnanti e i genitori degli studenti delle Scuole Secondarie di 2° grado, per presentare loro l’Ateneo di Palermo, l’Offerta formativa e i servizi.
Gli obiettivi che si intendono raggiungere:
• promuovere l’offerta formativa dell’Ateneo e i Servizi messi a disposizione degli studenti;
• aiutare gli studenti nel processo di valutazione del percorso formativo da scegliere;
• intensificare la collaborazione tra scuola e università.

In che modo posso essere aiutato nella mia scelta universitaria?
Lo Sportello di Accoglienza e Orientamento fornisce informazioni e chiarimenti sull’Offerta formativa dell’Ateneo, sulle attività di orientamento che facilitano la scelta del Corso di Studio, sui servizi del COT, sulle modalità di immatricolazione, sui bandi, sulle opportunità formative post-lauream e sugli sbocchi occupazionali.
Attraverso uno Sportello dedicato, i genitori possono trovare uno spazio per approfondire, confrontarsi e riflettere sui temi legati alla scelta universitaria in modo da supportare i propri figli nella decisione formativo-professionale futura.
Accoglienza e Tutorato per studenti internazionali
Lo Sportello di Accoglienza e Orientamento per studenti internazionali, comunitari e non, rappresenta una modalità di prima accoglienza, ascolto e sostegno, soprattutto nella fase di inserimento in un contesto culturale differente dal proprio in cui si possono manifestare difficoltà legate all’ambientamento al mondo universitario. Viene fornita assistenza per le procedure di perfezionamento dei titoli di studio esteri, per l’immatricolazione ed iscrizione universitaria. Allo sportello è possibile, inoltre, ottenere supporto per il rilascio/rinnovo del permesso di soggiorno e per la risoluzione di eventuali problematiche burocratiche amministrative riguardanti i cittadini stranieri.
Come usufruire del servizio:
È possibile effettuare gli incontri in presenza, presso la sede del COT, o in modalità online attraverso la piattaforma di Microsoft Teams.
Per prenotare un colloquio di accoglienza ed orientamento (per studenti italiani e non), in modalità a distanza occorre utilizzare il sistema di prenotazione fruibile al link: www.unipa.it/strutture/orientamento/booking.html
Per prenotare un colloquio di accoglienza ed orientamento in presenza, contattare:
• per gli studenti italiani 091.23863206 o orientamento@unipa.it
• per gli studenti internazionali 091.23865505 o internationalstudents@unipa.it


ORIENTAMENTO ALLA SCELTA

La consulenza individuale di orientamento supporta lo studente nella scelta del Corso di Studio e prevede due momenti: aula test (somministrazione collettiva di test attitudinali e di interessi accademici e professionali), ed un colloquio individuale con un esperto di orientamento al fine di affrontare il tema della scelta formativo-professionale in maniera consapevole.
Come usufruire del servizio: È possibile effettuare gli incontri in presenza, presso la sede del COT, o in modalità online attraverso la piattaforma di Microsoft Teams.
Per prenotare una consulenza individuale di orientamento in modalità a distanza occorre utilizzare il sistema di prenotazione fruibile al link: www.unipa.it/strutture/orientamento/booking.html
Per prenotare una consulenza individuale di orientamento in presenza, contattare: 091.23863206 o orientamento@unipa.it

PASSAGGIO SCUOLA/UNIVERSITÀ
Percorsi per le competenze trasversali e per l’orientamento

I PCTO - Percorsi per le Competenze Trasversali e per l’Orientamento (ex Percorsi di Alternanza Scuola-Lavoro - ASL), rivolti agli studenti delle ultime tre classi delle scuole secondarie di 2° grado, si svolgono presso i laboratori e le strutture dell’Università degli Studi di Palermo, per valorizzare le vocazioni personali, gli interessi e gli stili di apprendimento individuali. 
I Corsi di Allineamento Scuola – Università forniscono allo studente degli ultimi due anni della Scuola Secondaria di 2° grado la preparazione di base richiesta per l’iscrizione ai Corsi di Studio di Ateneo. Di regola si svolgono all’interno delle Istituzioni Scolastiche, previo accordo fra Università e Scuola.


VERSO UNIPA

Workshop “Come affrontare i test di accesso”
L’attività, della durata di circa due ore, prevede l’analisi dei bandi, degli aspetti burocratici e delle strategie utili per affrontare e superare i test di accesso. Propone, altresì, degli esempi di item, in modo da far acquisire consapevolezza sulla gestione e la difficoltà del test.

Workshop “Come studiare a UniPa dalla scuola all’università”
Il workshop mira a supportare il passaggio dal mondo scolastico a quello universitario indicando le soluzioni più idonee per affrontare l’organizzazione dello studio, implementare la determinazione e la motivazione ad affrontare il nuovo percorso formativo.

Corsi di preparazione
I corsi di preparazione alle prove di accesso comprendono 30 ore di lezioni ed esercitazioni per l’approfondimento della singola area del sapere oggetto dei test di accesso. Le aree del sapere per le quali sono attivati i corsi sono: Biologia, Chimica, Fisica, Logica e Cultura Generale, Matematica.
I corsi sono svolti da docenti universitari e sono gratuiti.
Sono previste due sessioni:
• invernale (periodo gennaio – aprile) con lezioni pomeridiane;
• estiva (periodo luglio – agosto) con lezioni giornaliere in full immersion

Simulazione delle prove di accesso
L’attività, della durata di circa due ore, prevede la simulazione delle prove di accesso e misura il livello di conoscenza degli argomenti presenti nel test simulato così da potere pianificare un percorso di apprendimento finalizzato a colmare eventuali lacune.

EVENTI UNIPA ORIENTA

Il Centro Orientamento e Tutorato (COT) in collaborazione con i Dipartimenti organizza eventi di orientamento informativo per promuovere la conoscenza dei Corsi di Laurea, dei Corsi di Laurea Magistrale a ciclo unico, dei Corsi di Laurea Magistrale, dei servizi offerti agli studenti, delle strutture universitarie e delle opportunità di crescita e sviluppo professionale che l’Ateneo mette a disposizione durante e dopo il percorso universitario.

Il Centro Orientamento e Tutorato (COT) in collaborazione con i Dipartimenti organizza eventi di orientamento informativo per promuovere la conoscenza dei Corsi di Laurea, dei Corsi di
Laurea Magistrale a ciclo unico, dei Corsi di Laurea Magistrale, dei servizi offerti agli studenti,
delle strutture universitarie e delle opportunità di crescita e sviluppo professionale che l’Ateneo mette a disposizione durante e dopo il percorso universitario.

R…ESTATE AL COT
Le attività, rivolte alle future matricole e ai loro genitori, vengono svolte durante il periodo estivo per supportare i futuri studenti e le famiglie nell’importante fase di scelta del percorso di studi. Le iniziative prevedono l’accoglienza informativa su offerta didattica, tempi e modalità di iscrizione ai corsi; consulenze di orientamento e workshop/simulazioni sui test di accesso.

WELCOME WEEK
Iniziativa rivolta agli studenti delle quarte e quinte classi della scuola secondaria di secondo grado, ai dirigenti scolastici, agli insegnanti ed ai genitori. Durante la manifestazione vengono presentati tutti i Corsi di Laurea e i Corsi di Laurea Magistrale a ciclo unico dell’offerta formativa del successivo anno accademico.

OPEN DAY DIPARTIMENTI
I Dipartimenti dell’Università degli Studi di Palermo organizzano gli Open Day, giornate di accoglienza rivolte a studenti delle Scuole Secondarie di 2° grado con attività di orientamento e approfondimento culturale. Gli Open Day danno la possibilità agli studenti delle Scuole di conoscere i laboratori, di visitare musei, collezioni e mostre, di partecipare alle lezioni universitarie e di incontrare docenti e studenti universitari.

WELCOME DAY LAUREE MAGISTRALI
Iniziativa rivolta ai laureati/laureandi. Durante la manifestazione vengono presentati tutti i Corsi di Laurea Magistrale dell’offerta formativa del successivo anno accademico

OPEN DAY NELLE SCUOLE SECONDARIE DI II GRADO
Il Centro Orientamento e Tutorato (COT) partecipa alle manifestazioni organizzate presso le scuole secondarie di secondo grado per promuovere e presentare l’offerta formativa dell’Ateneo ei servizi offerti agli studenti.

SALONI DI ORIENTAMENTO
Il COT partecipa ai Saloni su invito degli organizzatori per presentare l’Offerta Formativa di Ateneo e i servizi messi a disposizione degli studenti

Per maggiori informazioni vai su https://guidastudente.unipa.it/