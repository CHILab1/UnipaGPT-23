Anno Accademico 2023/2024
Laurea in ARCHITETTURA E PROGETTO NEL COSTRUITO
Per maggiori informazioni vai su http://www.unipa.it/struttura.html?id=1943
---------
Classe di Laurea in Scienze e tecniche dell'edilizia (L-23)
Durata 3 anni
Sede AGRIGENTO
Accesso libero
Dipartimento di Architettura
Codice corso 2242
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01463	ARCHITETTURA TECNICA	SAELI	8	1° semestre	ICAR/10	Obiettivo formativo dell'insegnamento e  l’acquisizione della conoscenza del  sistema tecnologico, costituito da classi di unita  tecnologiche, unita  tecnologiche, classe di elementi tecnici ed elementi tecnici, finalizzata alla  progettazione tecnologica di organismi edilizi utilizzando materiali e tecniche  costruttive della tradizione e della contemporaneita.  Lo studente, in particolare, acquisira  conoscenze relative: - alle problematiche connesse alla progettazione, alla scala architettonica,  pervenendo ad una sintesi di conoscenze capaci di far maturare un approccio  complesso e integrato al progetto di architettura; - alle problematiche inerenti alla produzione, la messa in opera dei materiali da  costruzione e le relative tecniche costruttive; - alle problematiche inerenti alla progettazione sostenibile dell’involucro edilizio  e dei diversi elementi tecnici che possono concorrere al risparmio energetico.
04249	LABORATORIO DI PROGETTAZIONE ARCHITETTONICA I	TUZZOLINO	10	1° semestre	ICAR/14	Per il raggiungimento degli obiettivi formativi si sviluppera' un'attivita' di  coordinamento nel primo anno con particolare riguardo all'interazione degli altri  laboratori di progettazione architettonica attivi nell’Ateneo di Palermo. L'attivita' di coordinamento generale prevede: A. Un unico tema che attraversi i contenuti di tutti gli insegnamenti. B. Il viaggio di studio con il coinvolgimento, oltre agli allievi, di tutti i docenti. C. L'attivita' di rilievo come premessa imprescindibile dell'esperienza del  progetto di architettura. D. il nesso stringente tra il sistema costruttivo utilizzato nell'esercizio del  progetto e lo spazio a esso dedicato nell’insegnamento della tecnologia. E. Un contributo specifico dei docenti di Storia dell'Architettura e Storia dell'Arte  nell'istruzione del viaggio di studio, nell'introduzione all'idea dello spazio della  casa e, in relazione al luogo del progetto. L'attivita' di coordinamento tra i laboratori di progettazione architettonica ha  come premessa il coordinamento generale descritto e prevede: - la didattica articolata attraverso esercizi comuni tra cui, quello di maggiore  durata - il progetto di una casa unifamiliare, basato sulle seguenti premesse: - stesso luogo individuato; - utilizzo del medesimo sistema costruttivo; - conduzione individuale del lavoro didattico da parte degli studenti; - uso esclusivo della pratica manuale del disegno architettonico con l'ausilio  degli strumenti tradizionali (disegni a matita e china su cartoncino 100 x 70); - realizzazione del plastico come metodo d’indagine e di esplorazione della  forma e dello spazio architettonico, con l'obiettivo del raggiungimento della scala  di rappresentazione 1:50 / 1:20; - attivita' seminariali, con l'apporto di docenti esterni, su temi attinenti alla  composizione architettonica; Tale attivita' di coordinamento si propone di raggiungere in maniera proficua  quanto stabilito dalla declaratoria dei profili delle materie presenti al primo anno.  In particolar modo il progetto di un organismo architettonico, sviluppandolo alle  diverse scale di rappresentazione, da quelle generali sino a quelle di dettaglio,  controllandone il processo di definizione formale in rapporto alle tecniche e ai  materiali adottati e al programma funzionale; il progetto di un'architettura,  iniziando a controllare lo spazio di relazione fra gli edifici progettati e il contesto  di appartenenza.
22732	LABORATORIO DI DISEGNO E RILIEVO	MILONE	6	1° semestre	ICAR/17	Il Laboratorio di disegno e rilievo  si propone di fornire agli allievi gli strumenti  essenziali per l'analisi e l’interpretazione, la conoscenza e la rappresentazione  dello spazio tridimensionale e delle sue modificazioni. In particolare l’esperienza  formativa e' finalizzata alla lettura critica dell’architettura attraverso gli strumenti  della rappresentazione, con riferimento ai valori esistenti e in relazione alle  modificazione introdotte nell’ambiente attraverso il progetto. Una parte del  Laboratorio riguarda l’insegnamento delle metodologie di rilevamento, al fine di  condurre l'allievo al raggiungimento delle capacita' teoriche e pratiche che gli  consentano di comprendere, rilevare e disegnare lo spazio antropizzato. In tale  direzione si tratteranno i fondamenti teorici del rilevamento dell’architettura, con  riferimenti storici e cenni dei diversi metodi tradizionali.
86626	INGLESE		4	1° semestre	
01098	URBANISTICA	CILONA	6	2° semestre	ICAR/21	Gli obiettivi del corso sono quelli di: 1 - conoscere i temi dell’urbanistica riprendendo, per punti, le tappe della storia  dell’urbanistica; 2 - esaminare gli strumenti di pianificazione per il governo del territorio  nazionale; 3 - sviluppare capacita' di analisi e valutazione del territorio. Inoltre, si cerchera' di mettere in grado lo studente di affrontare, con le  necessarie conoscenze di base, un primo apparato critico verso le  problematiche territoriali e urbane nel contesto temporale attuale e di  sperimentare tali conoscenze in una applicazione progettuale nelle parti di  territorio oggetto di studio dell’Urbanistica.
04872	MATEMATICA		12	2° semestre	MAT/05	L'insegnamento della Matematica mira a fare acquisire allo studente i concetti  fondamentali dell'algebra lineare, della geometria nel piano e nello spazio e  dell'analisi matematica per funzioni di una variabile e due variabili. Tende a fare  acquisire abilita' di calcolo e intuizione geometrica per quanto riguarda i vettori e  le matrici e a fare acquisire le tecniche di calcolo relative alla differenziazione e  integrazione per funzioni di una e due variabili e a comprendere applicazioni e  modelli della fisica matematica utili al corso di Laurea. Il corso incoraggia lo  studente a sviluppare abilita', e fare affidamento, nell'uso dei metodi matematici  per la risoluzione di problemi.
14082	STORIA DELL'ARCHITETTURA CONTEMPORANEA	SESSA	8	2° semestre	ICAR/18	Obiettivo di questo insegnamento e' la conoscenza della cultura architettonica  dell’Eta' Contemporanea, intesa quale pluralità di logici svolgimenti di tendenze  progettuali tese ad un comune e, al tempo stesso, molteplice ideale di  “modernità”. Fra i prodromi del tramonto della “società di antico regime” (negli  anni immediatamente precedenti la Rivoluzione Francese) e la crisi della “civiltà  capitalista” (che porterà al primo conflitto mondiale) si consuma l’avventura della  formulazione di una nuova figura dell’architetto quale intellettuale e, al tempo  stesso, tecnico che si fa interprete dell’ideale del progresso della civiltà  occidentale. L’ansia del “nuovo” come condizione esistenziale, la ricerca del  “metodo”, la “scoperta della libertà” come civile parametro ordinatore, nella  prima parte dell’Eta' Contemporanea, fanno da trama e comune denominatore  per gli sviluppi della cultura del progetto. E' solo con il XX secolo che la  categoria del “moderno” assurge a parametro di identità esistenziale della  società civile e del suo manifestarsi, all’insegna di un’estetica dell’oggettività,  anche in architettura. Quella della cultura del progetto del Novecento e' dunque  una storia “altra” pur all’interno del più ampio percorso della Storia  dell’Architettura dell’Eta' Contemporanea. Il pensiero scientifico e filosofico, la  riorganizzazione del sapere, le prime formulazioni in materia di scienze sociali,  le teorie politiche ed economiche, le attività del giudizio, le culture tecnologica e  produttiva, il “sentire” artistico e letterario e la scientizzazione disciplinare  dell’architettura, in eta' Illuminista inaugurano un percorso nuovo della civiltà  occidentale. L’esito più eclatante di questo percorso sara' la formulazione e la  declinazione di quel principio della “filosofia del programma” che offrirà  un’articolata gamma di ipotesi di “sistemi”. Fra questi, il corso si propone di  indagare quelli caratterizzanti le tendenze dell’architettura contemporanea, affini  all’idea del “progetto moderno” quale parametro globalizzante della riforma della  società. Per lo specifico ambito della “cultura del progetto” l’obiettivo del corso e'  analizzare i diversi modi perseguiti, nell’arco temporale in esame (dall’ultimo  quarto del XVIII secolo all’inizio del XXI secolo), nell’interpretare e sviluppare,  nel sovvertire o nell’applicare, nell’inverare i “sistemi” o le codificazioni delle  espressioni (compositive e figurali) legate alla “filosofia del programma”. Tale  itinerario conoscitivo si propone di contribuire all’innesco di quel processo di  messa a punto di un “reticolo critico” che e' il primo stadio nel conseguimento di  una “coscienza storica”, indispensabile alla formazione completa e problematica  dell’architetto.Particolare attenzione sarà riservata a quei progetti e a quelle  realizzazioni di architetture dell’Eta' Contemporanea previste in ambienti  costruiti, sia che si tratti di contesti urbani storici o della città attuale, sia che si      tratti di ambiti nel territorio caratterizzati da trasformazioni legate ai processi di  antropizzazione.
22731	FONDAMENTI DI GEOMETRIA DESCRITTIVA	DI PAOLA	6	2° semestre	ICAR/17	Conoscenza degli aspetti teorici sottesi alle operazioni di traduzione su supporto  cartaceo di una configurazione spaziale e di interpretazione di una  configurazione spaziale a partire da disegni. Comprensione del legame tra forme della rappresentazione e forme del  pensiero progettuale. Capacità di applicare conoscenza e comprensione: Lo studente e' in grado di  rappresentare correttamente solidi, superfici e un'abitazione. Conoscenza della genesi geometrica delle superfici, delle sezioni piane di  superfici, dell'intersezione tra retta e superficie, dell'intersezione tra superfici.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
00916	STORIA DELL'ARCHITETTURA	ANTISTA	8	1° semestre	ICAR/18	Obiettivo del corso e' quello di fornire allo studente le conoscenze di base della  disciplina, le metodologie di analisi e i criteri di lettura e di giudizio necessari per  la comprensione e per l’interpretazione della storia dell’architettura indagata in  area europea e occidentale in un arco cronologico che spazia dall’eta' antica a  quella tardo barocca. Alla fine del corso lo studente sviluppera', attraverso  l’acquisizione delle conoscenze e degli strumenti operativi trasmessi, capacita'      di orientamento e di lettura critica dell’architettura storica, dei differenti linguaggi  che la connotano, dei suoi processi di ideazione e costruzione nei vari contesti indagati, alla luce di un confronto tra le diverse realta' regionali da osservare e  interpretare attraverso uno specifico “occhio storicizzante”. Il corso di Storia  dell’architettura offre conoscenze riguardanti il progetto e la costruzione  dell’architettura in eta' antica, medievale e moderna, in relazione alla loro genesi  e agli attori coinvolti (architetti, committenti, maestri costruttori) con riferimento  alle principali esperienze architettoniche svoltesi nel contesto europeo e in   quello mediterraneo. Partendo dalla conoscenza del patrimonio architettonico  greco-romano, il ciclo dei “rinascimenti”, ovvero delle riscoperte e delle riletture di Roma o della Grecia, e – all’opposto- la distanza derivata dal confronto con il  mondo antico (rilevabile, ad esempio nell’architettura gotica) costituiscono temi  conduttori perseguibili nel lungo periodo indagato, parallelamente alla  consapevolezza dell’esistenza di tradizioni, consuetudini e specifiche realta'  locali (studiare la Sicilia, in tal senso, e' un campo di indagine emblematico per  la verifica di questi aspetti).Nei limiti di una visione di sintesi che il taglio del  corso impone, l’approccio metodologico perseguito tende a estrapolare una  serie di vicende emblematiche, legate a manufatti, ad aree culturali o a singoli protagonisti. Al fine di delineare i fondamentali fili rossi esistenti tra vicende  apparentemente distanti, si terra' conto di tematiche storico-critiche di carattere  trasversale quali: il rapporto tra teoria e prassi costruttiva; l’incontro tra culture  locali e tendenze internazionali; la relazione tra avanguardia e tradizione; il  rapporto tra innovazioni costruttive e ricerche espressive; il confronto tra diverse  concezioni dello spazio architettonico.
03324	FISICA TECNICA AMBIENTALE	MILONE	8	1° semestre	ING-IND/11	Il corso ha come obiettivo quello di fornire le conoscenze scientifiche di base e  pratiche della trasmissione del calore degli elementi principali dell’involucro  edilizio e dei principali impianti tecnologici a servizio dello stesso. In particolare in una prima fase si affrontano i temi della termodinamica  (quantita' e qualita' dell’energia), della trasmissione del calore con un approccio  teorico. Successivamente, con metodo pratico progettuale, si metteranno in  relazione gli aspetti applicativi con le prescrizioni normative e con la buona  pratica costruttiva. Vengono descritti anche i materiali e i pacchetti costruttivi  utilizzabili per ottenere prestazioni energetiche ottimali dell’involucro edilizio  nonche' le tipologie impiantistiche principali per il controllo microclimatico e      luminoso degli edifici.  Il corso si prefigge di fornire le necessarie conoscenze per la moderna  progettazione energetica nel rispetto del comfort ambientale . Lo studente  apprendera' l’uso di alcuni software di calcolo anche finalizzati all'analiisi  energetica degli edifici.
06636	STATICA	BENFRATELLO	8	1° semestre	ICAR/08	Sviluppare una esperienza di formazione strutturale, facendo conoscere le  ipotesi ed i modelli fisico-matematici attraverso i quali schematizzare le strutture  per far acquisire la capacita' di identificarle e progettarle con approccio critico.
18529	LABORATORIO DI DISEGNO E RILIEVO DIGITALE DELL'ARCHITETTURA	GIRGENTI	10	1° semestre	ICAR/17	Il corso si prefigge di fornire allo studente strumenti di comprensione e di applicazione delle metodologie informatiche finalizzate al rilievo e alla restituzione di un manufatto architettonico, all’analisi e all’interpretazione dell’architettura, all’elaborazione del disegno finalizzato alla progettazione architettonica
04250	LABORATORIO DI PROGETTAZIONE ARCHITETTONICA II	SBACCHI	10	2° semestre	ICAR/14	Il laboratorio si configura come una struttura didattica nella quale sperimentare  una compiuta esperienza di progettazione architettonica, predisponendo un  percorso di conoscenza e di riappropriazione del paesaggio urbano  contemporaneo. Alla fine del percorso didattico, lo studente dovrà saper  eseguire il progetto di un organismo architettonico, sviluppandolo alle diverse  scale di rappresentazione, controllandone il processo di definizione formale in  rapporto alle tecniche e ai materiali adottati e al programma funzionale  assegnato; dovrà saper eseguire il progetto di un edificio di media difficolta'  controllando lo spazio di relazione con il suo contesto.
18953	ESTIMO E PRATICA PROFESSIONALE		8	2° semestre	ICAR/22	Il corso di Estimo e pratica professionale, collocato al secondo anno del CdS,  intende stimolare l’apprendimento di un approccio economico-estimativo al  progetto edilizio, urbano, territoriale e ambientale attraverso un percorso  interdisciplinare (in accordo con gli altri insegnamenti del 2 anno) orientato  all’analisi e alla stima dei valori di mercato e dei valori d’uso sociali conseguenti  alle trasformazioni edilizie, urbane, territoriali e ambientali. A tal fine, il corso  intende invogliare gli studenti a sviluppare curiosita' scientifica nei confronti delle  metodologie estimative che possono essere impiegate nel processo di  elaborazione di un progetto o un piano come strumento di strutturazione e  verifica, interattiva e iterativa, delle decisioni progettuali
20992	LABORATORIO DI TECNOLOGIA DEL RECUPERO EDILIZIO	NICOLINI	10	2° semestre	ICAR/12	- Conoscere le soluzioni costruttive migliorative su manufatti residenziali  esistenti per l’intervento di recupero e d’incremento prestazionale; - Conoscere i criteri di configurazione, conformazione e distribuzione degli spazi  come coerente risposta alle esigenze dell’utenza e i caratteri tecnologici degli  elementi tecnici che tali spazi conformano; - Conoscere approfonditamente gli aspetti tecnico-scientifici, metodologici ed  operativi dell'architettura ed essere in grado di utilizzare tali conoscenze per  identificare, formulare e risolvere, anche in modo innovativo, problemi complessi  che sempre più spesso richiedono un approccio interdisciplinare.

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
01192	ALTRE ATTIVITA' FORMATIVE		2	1° semestre	
04251	LABORATORIO DI PROGETTAZIONE ARCHITETTONICA III		10	1° semestre	ICAR/14	Il Laboratorio di terzo anno si svolge nella fase conclusiva del percorso  formativo, attraverso l’elaborazione di un progetto di un organismo architettonico  di media complessità e con la precisa definizione dei suoi rapporti con il  contesto, con le preesistenze, con il sistema urbano e paesaggistico. Deve  stabilirsi dunque un chiaro principio di insediamento, controllato e verificato a  diverse e adeguate scale di rappresentazione. Uno degli obiettivi è la costruzione di una concreta interdisciplinarietà che  conduca lo studente alla consapevolezza della natura multipla del progetto di  architettura, interpretato come produzione culturale integrata nella società che lo  accoglie e che a sua volta contribuisce a produrlo. Altro obiettivo è indagare un  nucleo di temi riguardanti il rapporto tra architettura, natura e ambiente costruito.  A partire da questo, si mira a formare lo studente alla comprensione delle  mutazioni in corso nell’ambito teorico e della prassi disciplinare, attraverso  l’inquadramento delle nuove relazioni fra architettura e sostenibilità, ambiente,  transizione energetica, riuso, riciclo.
04289	LABORATORIO DI URBANISTICA	SCAVONE	8	1° semestre	ICAR/21	Il corso intende fornire: - competenze nel campo dell’analisi critica della città e del territorio rispetto ai  processi d'innovazione e di trasformazione in atto, per fare acquisire  consapevolezza dell’attuale assetto della città contemporanea, con particolare  riferimento ai piccoli centri meridionali; - competenze di comunicazione e narrazione dell’identità del territorio; - trasferire una metodologia di analisi e interpretazione dei fenomeni e delle  risorse territoriali; - competenze finalizzate all’elaborazione un meta-progetto territoriale design  driven basato sull’urbanistica tattica - conoscenza degli strumenti teorici e pratici per analizzare criticamente le      trasformazioni urbane e altresì le conoscenze riguardo ai principali approcci  metodologici e le tecniche per approcciarsi al piano e al progetto, come previsto  dagli obiettivi formativi del CdS. Gli studenti attraverso le attività laboratoriali, sopralluoghi e eventuali interazioni  con amministratori, cittadini e associazioni, saranno in grado di accrescere le  loro competenze professionali, confrontandosi con la pratica operativa e  gestionale. Gli studenti, oltre ad aver acquisito le competenze prima descritte, saranno in  grado di trasmettere al pubblico come al privato, i problemi e le possibili  soluzioni basate sul quadro delle conoscenze. Mettendo a frutto metodo e nozioni acquisite nel corso, gli studenti amplieranno  la loro preparazione cosi' da poterla applicare e implementare successivamente. Il Laboratorio prevede lo svolgimento di una esercitazione in aula che ha come  campo di applicazione aree all’interno di centri storici e borghi siciliani nel loro  contesto territoriale e paesaggistico. L’esercitazione è finalizzata alla  valorizzazione urbana e territoriale ed è basata su un procedimento scientifico,  opportunamente strutturato, che individua molteplici livelli di analisi finalizzati a  orientare i criteri progettuali.
07553	TIROCINIO		6	1° semestre	
04258	LABORATORIO DI RESTAURO ARCHITETTONICO	PRESCIA	8	2° semestre	ICAR/19	Le lezioni e le esercitazioni hanno lo scopo di trattare i temi culturali e tecnici del  Restauro architettonico, con la finalità di formare i futuri architetti junior operanti  nel settore della conservazione del patrimonio architettonico, storico-artistico e  ambientale. L’insegnamento si prefigge di instillare negli studenti le basi culturali      per far crescere lo spirito critico che possa servire da guida per l’attività di  progettazione del restauro dell’architettura. La didattica si propone di trasmettere agli studenti le conoscenze fondamentali e  necessarie per la progettazione esecutiva degli interventi di restauro del  patrimonio architettonico.  I contenuti del Laboratorio di Restauro sono in particolare orientati per fornire  agli studenti gli approfondimenti critici inerenti alla conoscenza dell’architettura  storica, al riconoscimento delle forme di degrado dei materiali e dissesti delle  strutture, alla diagnostica strumentale e tecniche di restauro e consolidamento.  Durante il corso gli allievi si eserciteranno nel riconoscimento dei materiali e  delle tecniche costruttive, nella elaborazione delle mappature tematiche dei  degradi e dei dissesti e degli interventi conservativi, che costituiscono parte  degli elaborati del progetto di restauro. Gli allievi, inoltre, impareranno a  orientarsi fra le possibili scelte di intervento focalizzando l’attenzione sulle  metodologie che risultino maggiormente compatibili con la materia  dell’architettura e nel rispetto del criterio della compatibilità, della reversibilità e  del “minimo intervento”. Nella redazione del progetto gli studenti utilizzeranno   uno specifico lessico e tecniche di restauro.
05917	PROVA FINALE		4	2° semestre	
17424	LABORATORIO DI PROGETTAZIONE AMBIENTALE	FERNANDEZ	8	2° semestre	ICAR/12	Il settore edilizio raccoglie alcune delle attivita' umane piu' energivore: ogni  intervento di formazione e trasformazione dell’ambiente costruito incide sulla  sfera ambientale sia perche' implica la diretta utilizzazione di risorse naturali in  fase di realizzazione sia perche' determina condizioni di ulteriore utilizzo di tali  risorse in fase di esercizio. La progettazione occupa un ruolo centrale nella definizione della qualita'  architettonica; pertanto, alla luce degli scenari attuali e futuribili, essa deve  necessariamente confrontarsi con gli aspetti ambientali del luogo, nel rispetto  dei principi di sostenibilita, appropriatezza e compatibilita. Il Laboratorio di Progettazione ambientale consolidera' alcuni concetti  fondamentali della progettazione tecnologica dell’architettura (visione sistemica;  orientamento alla qualita; variabile tempo; identita' dei luoghi) e evidenziera'  come tali concetti si possano tradurre in una Architettura responsabile,  attraverso scelte progettuali consapevoli delle valenze ambientali di materiali e  tecniche costruttive e di soluzioni distributive e morfologiche.
	Attiv. form. a scelta dello studente (consigliate)		12		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
06313	SCIENZA DELLE COSTRUZIONI	BENFRATELLO	6	1° semestre	ICAR/08	COMPRENSIONE DELLA CONCEZIONE STRUTTURALE DELLE PIU'  USUALI STRUTTURE A SERVIZIO DEI MANUFATTI ARCHITETTONICI E  LORO DIMENSIONAMENTO DI MASSIMA
09009	FONDAMENTI DI TECNICA DELLE COSTRUZIONI		6	1° semestre	ICAR/09	Il corso fornisce elementi di base per lo studio dei problemi di analisi strutturale,  sia con riguardo all’interpretazione del funzionamento di strutture costruite, sia  relativamente ai criteri di progetto rispondenti a esigenze di sicurezza ed  economia. E’ rivolta specifica attenzione alle strutture in cemento armato, in  ragione della loro larga diffusione. Tutte le attività avranno come riferimento le  leggi e normative riguardanti sia i materiali, sia le tecniche costruttive, sia i  carichi agenti, al fine di rispettare i requisiti della necessaria sicurezza delle  costruzioni
02631	DISEGNO INDUSTRIALE		6	2° semestre	ICAR/13	Il corso ha come obiettivo generale quello di fornire agli studenti strumenti  teorici, metodologici ed etici essenziali per l’elaborazione progettuale di oggetti,  di servizi e artefatti comunicativi (fisici e digitali) dell’ambiente contemporaneo. Il corso - di durata semestrale e articolato in lezioni teoriche, esercitazioni e  attività   progettuali - si propone di introdurre gli studenti alla conoscenza degli  aspetti tecnici e comunicativi del design per i patrimoni culturali e lo sviluppo dei  territori, illustrando e applicando le principali metodologie di ricerca e lavoro  sviluppate in tale specifico ambito disciplinare. Verranno fornite le competenze  chiave per la formazione di un professionista  che sappia sviluppare  concettualmente produzioni culturali, curandone l’aspetto narrativo,  comunicativo, interattivo, multimediale, attraverso un’efficace metodologia di  progettazione.  Relativamente alle esercitazioni sarà proposta e sperimentata la nozione di  progetto come successione di scelte che mira ad esprimere e a mettere in  relazione l’innovazione tecno-scientifica e i mutamenti socio-culturali. In dettaglio, saranno sviluppate le fasi tipiche del processo di elaborazione  progettuale di un servizio o artefatto comunicativo: -ricerca relativa a materiali di riferimento per il progetto e alla configurazione di  uno scenario dell’azione progettuale (progetti, immagini, ricognizioni ambientali,  testi); -definizione del concept; -dimensionamento, sviluppo tecnico e rappresentazione; -comunicazione del progetto attraverso strumenti avanzati di visual storytelling  (mappe concettuali, infografiche, rappresentazioni bi-tridimensionali, etc).

