
Microsoft Office 365: gratuito per tutta la comunità studentesca UniPa

L’Università degli Studi di Palermo, grazie alla convenzione tra la CRUI-Conferenza dei Rettori delle Università Italiane e Microsoft, mette gratuitamente a disposizione di studenti, dottorandi, e assegnisti di ricerca, l’opportunità di scaricare “Office 365 pro” sui propri terminali includendo le versioni più recenti degli applicativi Word, Excel, PowerPoint, OneNote, Outlook, Access. 
La licenza permette di avere oltre alle funzionalità disponibili su “Office365 online”, la possibilità di scaricare il pacchetto completo office M365pro, di aggiornare il proprio sistema operativo a Windows10 Enterprise, ed avere la soluzione EMS Enterprise Mobility + Security E3 installabile sui propri device fissi e mobili come endpoint. 
Benefici 
    utilizzare M365pro gratuitamente per tutto il periodo di iscrizione all’Università di Palermo;
    installare il prodotto su un massimo di 5 Pc, Mac o tablet (compreso iPad);
    utilizzare OneDrive, un servizio cloud storage da 5TB di spazio utile per l'archiviazione e la condivisione di file, e che include la sincronizzazione automatica dei contenuti su tutti i dispositivi;
    utilizzare le APP consentite dall’Ateneo inserite nel pacchetto di licenza (Teams, Planner, Delve, Stream). 

Chi può usufruire del servizio 
    Studenti regolarmente iscritti ad un Corso di Studio UniPa;
    Dottorandi regolarmente iscritti ad un Corso di Dottorato UniPa;
    Assegnisti di Ricerca UniPa. 

Come accedere alla piattaforma 
Collegati al sito https://you.unipa.it e accedi con le tue credenziali di accesso per il Portale di Ateneo. 
Tutti i servizi sono abilitati per la posta istituzionale <nome.cognome>@you.unipa.it sul dominio you.unipa.it. 

Per installare M365 PRO sui tuoi device segui le seguenti indicazioni: 
    disinstalla eventuali versioni di Office presenti nel tuo PC o Device;
    accedi con il tuo account <nome.cognome>@you.unipa.it dal sito https://you.unipa.it;
    dopo aver inserito le tue credenziali sarai indirizzato dal sistema alla APP Outlook;
    clicca sulla icona coi 9 puntini presente in alto a sinistra e successivamente su “Office365” in alto a destra;
    sarai indirizzato nella homepage della piattaforma dove sono presenti le icone delle APP ìdisponibili;
    nella parte destra più in alto della homepage è presente il tasto “Installa Office”;
    clicca sul tasto “Installa Office” e scarica il file di istallazione;
    segui le indicazioni guidate per completare l’installazione. 

Per difficoltà tecniche e supporto puoi inviare una e-mail all’indirizzo di posta elettronica supportosia@unipa.it. 
La licenza M365 Students è l’estensione della licenza M365 Faculty già attiva in questi anni per il personale docente e tecnico-amministrativo-bibliotecario (TAB) UniPa secondo le modalità previste dalla convenzione.

Per maggiori informazioni vai su https://www.unipa.it/Microsoft-Office-365-gratuito-per-tutta-la-comunit-studentesca-UniPa/