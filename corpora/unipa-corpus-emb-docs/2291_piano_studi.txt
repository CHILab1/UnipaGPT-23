Anno Accademico 2023/2024
Laurea in INTELLIGENZA ARTIFICIALE
Per maggiori informazioni vai su http://www.unipa.it/struttura.html?id=2559
---------
Classe di Laurea in Scienze e tecnologie informatiche (L-31)
Durata 3 anni
Sede PALERMO
Accesso libero
Dipartimento di Matematica e Informatica
Codice corso 2291
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01169	ALGEBRA LINEARE	MARTINO	6	1° semestre	MAT/02	Sviluppare una conoscenza dei concetti matematici che supportano le discipline  informatiche quali: Spazi vettoriali, Calcolo vettoriale, Calcolo matriciale, Sistemi  lineari, Trasformazioni lineari, Diagonalizzazione di matrici, Riferimenti affini  nello spazio, Posizione reciproca di luoghi geometrici, Spazi euclidei, Prodotto  vettoriale e basi ortonormali, Coniche e quadriche.
16161	PROGRAMMAZIONE CON LABORATORIO	SCIORTINO	9	1° semestre	INF/01	Il corso introduce gli studenti al concetto di algoritmo e alla programmazione,  con l'obiettivo di risolvere semplici problemi computazionali mediante la  progettazione e l'implementazione di algoritmi e di strutture dati elementari.  Vengono i concetti di base della programmazione utilizzando  il linguaggio di  programmazione Python attraverso il paradigma imperativo (variabili,  espressioni, cicli, funzioni, ricorsione, input / output) e orientato agli oggetti  (classi e strutture dati astratte)
22972	PSICOLOGIA ED ERGONOMIA COGNITIVA	CACI	6	1° semestre	M-PSI/01	Il Corso mira a fornire allo studente sia i concetti fondamentali e di base inerenti  lo studio dell’ergonomia cognitiva e dei principi psicologici in ambito Human- Computer-Interaction  e Human-Robot Interaction sia gli aspetti metodologici  che legano la progettazione di sistemi di Intelligenza Artificiale centrati  sull'utente sulla base dell’ergonomia cognitiva. Particolare attenzione sarà alla  progettazione user-centered, nella doppia accezione di usabilità e piacevolezza  estetica, e ai metodi di valutazione della User Experience.
22974	LOGICA COMPUTAZIONALE	TABACCHI	9	1° semestre	MAT/01	Discenti al termine del corso dovranno avere una conoscenza teorica e pratica  dei seguenti argomenti:     - Nozioni di Calcolabilità     - Insiemi, Funzioni, Algoritmi     - Algebra Booleana e Circuiti     - Concetti Base nella Logica     - Logica delle Proposizioni     - Logica dei Predicati     - Le altre logiche     - Logica Fuzzy     - Linguaggi di programmazione per l'espressione dei concetti logici     - Sistemi Esperti
16208	ANALISI MATEMATICA	VETRO	9	2° semestre	MAT/05	Il corso mira a fare acquisire allo studente i concetti fondamentali dell'analisi  matematica per funzioni di variabile reale. In particolare limiti, continuita',  derivate ed integrali. Il corso mira inoltre a fare acquisire allo studente le  tecniche analitiche disponibili per risolvere le equazioni differenziali ordinarie e,  come applicazione, a comprendere l'idea di modellistica matematica. Esso mira  infine a far acquisire allo studente la conoscenza delle serie numeriche e delle  serie di potenze. Questo corso incoraggia lo studente a sviluppare abilita' e a  fare affidamento sull'uso di metodi matematici per risolvere problemi di  ottimizzazione e di approssimazione.
20692	COMPETENZE LINGUISTICHE IN INGLESE EQUIPARABILI AL LIVELLO B1		6	2° semestre	
21616	FONDAMENTI DI SCIENZA DEI DATI	GARLISI	6	2° semestre	INF/01	Il corso fornisce competenze riguardanti la scienza dei dati. Lo studente  imparerà come trarre conclusioni utili da set di dati ampi e diversificati attraverso  l'esplorazione, la previsione e l'inferenza. Gli studenti impareranno a porre  domande appropriate sui propri dati e a interpretare correttamente le risposte  fornite dagli strumenti inferenziali e computazionali. Lo studente prenderà  familiarità con tecniche di apprendimento automatico per sfruttare i dati al fine di  risolvere compiti complessi. Le esercitazioni comprendono l’implementazione di  algoritmi in Python. A tale scopo, una parte del corso sarà dedicata a fornire agli  studenti la conoscenza di base di tale linguaggio.
22973	ALGORITMI PER IA		9	2° semestre	INF/01	Il corso introduce gli studenti alla progettazione e all’analisi di algoritmi per la  risoluzione di problemi di media complessità. Verranno studiati le principali  tecniche di progettazione di algoritmi. Si studieranno le principali tecniche per la  risoluzione del problema della ricerca e dell’ordinamento dei dati. Verranno  studiate le principali strutture per la gestione dei dati, quali gli alberi e i grafi e gli  algoritmi per la risoluzione di problemi di ricoprimento e cammini minimi.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
01525	BASI DI DATI		9	1° semestre	INF/01	Si vogliono impartire agli studenti delle nozioni di base per la progettazione e  l’utilizzo dei database. Essendo un corso professionalizzante, lo studente deve  essere messo in grado di progettare e realizzare in maniera autonoma una base  di dati soddisfacendo le richieste di un committente. Deve inoltre essere in  grado di estrarre informazioni dal database mediante interrogazioni SQL.
01736	CALCOLO DELLE PROBABILITA'	SANFILIPPO	6	1° semestre	MAT/06	Lo studente  dovra' essere in grado di descrivere e rappresentare alcuni  fenomeni aleatori,  relativi anche ad altre discipline e con l'eventuale utilizzo del  software R (o Python),  mediante opportuni  modelli probabilistici . In particolare,  per ogni fenomeno aleatorio lo studente  dovra' essere in grado di: - giustificare eventuali distribuzioni di probabilita' utilizzate;   - fornire  i piu' comuni valori di sintesi; di valutare adeguatamente  probabilita' di  eventi (condizionati e non);   - aggiornare probabilita';  - sfruttare risultati teorici sia  per ottenere trasformazioni di vettori  aleatori sia   per semplificare problemi piu' complessi.  - ragionare e prendere decisioni in condizioni di incertezza e/o di conoscenza  parziale Inoltre, utilizzando i concetti fondamentali del corso e quelli del ragionamento  logico-probabilistico, lo studente dovra' saper risolvere alcuni “paradossi” del  ragionamento umano in condizioni di incertezza, anche quando questi vengono  presentati  in forme alternative.
22975	RAPPRESENTAZIONE DELLA CONOSCENZA E RAGIONAMENTO		6	1° semestre	INF/01	L’obiettivo principale del corso e  fornire agli studenti un panorama completo  delle tecniche di rappresentazione della conoscenza e automazione del  ragionamento. Gli studenti conosceranno la teoria, le caratteristiche e i limiti dei  principali modelli di rappresentazione della conoscenza.
23007	FONDAMENTI DI MECCANICA E TERMODINAMICA	MICCICHE'	9	1° semestre	FIS/07	- possedere una buona conoscenza di base su diversi fenomeni fisici alla base  di un fenomeno di natura sociale, biomedica e biologica. - acquisire una certa familiarita' con il metodo scientifico di indagine e, in  particolare, con la modellizzazione della realta' sociale, biomedica e biologica.  - acquisire capacita' di valutare criticamente i modelli fisici utilizzati,  individuandone i limiti descrittivi e i vantaggi operativi. - avere comprensione di strumenti matematici adeguati, nonche' capacita' di  utilizzarli.
17878	MACHINE LEARNING		9	2° semestre	INF/01	Obiettivo del corso e' fornire le basi teoriche e pratiche sui modelli di machine  learning per l'analisi di dati eterogenei, con particolare riferimento alla loro  classificazione supervisionata e non supervisionata. Le lezioni comprendono  anche l’implementazione di modelli ad apprendimento profondo. Lo strumento di  sviluppo utilizzato e' il Python.
22982	ASPETTI ETICI E GIURIDICI DELL'INTELLIGENZA ARTIFICIALE	BRIGAGLIA	6	2° semestre		Il corso mira ad avviare gli studenti alla comprensione dell’approccio normativo dell’Unione europea all’Intelligenza artificiale,  fornendo strumenti tecnici e linguistici adeguati allo scopo. Esso si propone inoltre di esaminare in prospettiva critica alcuni  problemi specifici posti dall’utilizzo dell’IA, quali la protezione dei dati (personali e non), la responsabilità civile (responsabilità  da prodotto difettoso; responsabilità da algoritmo, responsabilità medica), nonché i rischi connessi all’IA nel campo del  procedimento amministrativo e della giustizia predittiva. Il corso intende guidare gli studenti nella riflessione sui principali problemi etici posti dalla programmazione e dall'uso di  sistemi di intelligenza artificiale. Ci si soffermerà in particolare sugli aspetti della cognizione morale che pongono le maggiori  sfide per la decisione normativa meccanica – emozioni, natura particolaristica del ragionamento morale, rilevanza del corpo e  del contesto. Verranno altresì esplorati gli effetti dell'intelligenza artificiale sulla rappresentazione del sé morale, sulla  distribuzione di poteri e responsabilità, e sulle ragioni di sfiducia o sfiducia nella decisione meccanica. Infine, verranno  affrontati due casi studio: le armi autonome e la giustizia predittiva.
	ASPETTI GIURIDICI DELL'INTELLIGENZA ARTIFICIALE	GIAIMO	3		IUS/02
	ASPETTI ETICI DELL’INTELLIGENZA ARTIFICIALE	BRIGAGLIA	3		IUS/20
22983	STATISTICA E ANALISI DEI DATI		6	2° semestre	SECS-S/01	Il corso si propone di guidare lo studente alla conoscenza delle metodologie di  base della statistica descrittiva e inferenziale e alle principali tecniche della data  science. Il corso mira all’acquisizione, da parte dello studente, della capacità di  applicare tali metodologie a casi pratici reali. Il corso avrà un taglio applicativo,  con frequenti richiami al ruolo e allo scopo dei metodi introdotti nel contesto  dell’intelligenza artificiale. Particolare attenzione sarà dedicata all'acquisizione  del linguaggio e della terminologia propri della disciplina, alla capacità di  specificare il modello statistico più appropriato alla situazione in esame e  all'abilità nell'affrontare problemi concreti con i metodi acquisiti durante le lezioni  frontali.
22984	INTERAZIONE PERSONA-MACCHINA	TAORMINA	9	2° semestre	INF/01	Il corso intende fornire agli studenti  un repertorio di conoscenze utili a progettare sistemi interattivi e ad analizzare  l’efficacia degli stessi, anche in contesti comprendenti elementi di intelligenza  artificiale.  Vengono offerte connessioni con le discipline del design e delle  scienze cognitive, nonché esperienza diretta delle fasi principali del processo di  progettazione.

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
09202	VISIONE ARTIFICIALE		9	1° semestre	INF/01	L’obiettivo del corso è fornire i fondamenti teorici e pratici alla base della visione  computazionale e dell’elaborazione di immagini, partendo dagli approcci  tradizionali e ponendo particolare attenzione ai metodi più moderni basati sulle  reti ad apprendimento profondo. Verranno fornite soluzioni applicative a  problemi di classificazione e segmentazione delle immagini, al loro  miglioramento e all’identificazione di oggetti all’interno di queste. Lo strumento di sviluppo utilizzato è Python.
13121	TIROCINI FORMATIVI E DI ORIENTAMENTO		8	1° semestre	
13351	ALTRE CONOSCENZE UTILI PER L'INSERIMENTO NEL MONDO DEL LAVORO		1	1° semestre	
22790	NATURAL LANGUAGE PROCESSING		9	1° semestre	INF/01	Il corso si propone di fornire una panoramica delle tecniche di  base  sull’elaborazione automatica del linguaggio naturale. Tra gli argomenti verranno affrontati: progettazione e realizzazione di sistemi di  NLP, tecniche automatiche di analisi del testo, tecniche di classificazione di dati  ti tipo testuale e le nozioni di base di sviluppo di agenti conversazionali. Per  dimostrare l'implementazione degli approcci verra' adoperato il linguaggio  Python.
23075	INGEGNERIA DEL SOFTWARE PER IA		6	1° semestre	INF/01	Il corso si propone di introdurre gli studenti ai concetti di base dell’ingegneria del  software e allo sviluppo di applicazioni software, utilizzando la metodologia Agile  Unified Process (UP), che sfrutta il linguaggio di modellazione UML. Lo studente  dovrà saper sviluppare un'applicazione significativa individuando con chiarezza  la logica applicativa, l'interazione con le basi di dati e le interfacce richieste dai  requisiti. Inoltre dovrà imparare a pianificare il lavoro secondo i canoni dello  sviluppo dei progetti: lavoro in team, definizione degli obiettivi e delle fasi di  sviluppo.
05917	PROVA FINALE		3	2° semestre	
	Gruppo di attiv. form. opzionali		6		
	Attiv. form. a scelta dello studente (consigliate)		18		

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
23130	AGENTI AUTONOMI		6	1° semestre	INF/01	Il principale obiettivo formativo è quello di fornire alle studentesse e agli studenti  gli strumenti per comprendere i principi di progettazione, funzionamento e di  programmazione degli agenti autonomi e dei robot. Acquisire metodi e strumenti      per sviluppare tecniche di intelligenza artificiale, e progettare e programmare  agenti capaci autonomamente di esibire comportamenti, acquisire conoscenza  ed elaborare modelli e strategie.
23132	OTTIMIZZAZIONE COMPUTAZIONALE		6	1° semestre	INF/01	Il corso ha l'obiettivo di fornire agli studenti la conoscenza di alcuni strumenti di  calcolo non convenzionale per la risoluzione di problemi ad elevata complessità.  L’obiettivo primario del corso e'quello di fornire gli strumenti sia teorici che  pratici per affrontare la risoluzione di problemi di minimizzazione multi-obiettivo  ad elevata complessità di calcolo, mediante paradigmi computazionali basati  sull’evoluzione di sistemi complessi. In particolare verranno affrontate le  tecniche di problem solving basate sugli algoritmi genetici, seriali e paralleli.  L’ottimizzazione di un sistema spesso si riduce alla risoluzione efficiente di un  problema di minimizzazione di una o piu' funzioni, dette funzioni obiettivo.  Tuttavia per  molti  problemi  di  ottimizzazione   questa funzione target si basa su un elevato numero di parametri, spesso in  competizione tra loro. Pertanto la ricerca della soluzione ottimale, che potrebbe  anche non esistere, risulta comunque, estremamente dispendiosa in termini di  potenza e tempi di calcolo. Gli algoritmi evolutivi sono euristiche di  ottimizzazione stocastiche, basati sulla ricerca parallela nello spazio delle  soluzioni di un dato problema, capaci di determinare soluzioni sub-ottimali a  problemi di ottimizzazione complessi (anche multi-obiettivo) in tempi ragionevoli  e con basso errore rispetto alle soluzioni ottime degli stessi.  Al termine del corso lo studente dovrebbe essere in grado di scrivere codice  Python efficiente e, nello stesso tempo, possedere gli strumenti necessari per  generare un codice prototipale per il Calcolo Scientifico basato sui paradigmi  evolutivi.
21195	OPEN DATA MANAGEMENT		6	2° semestre	INF/01	Il corso vuole esplorare il fenomeno emergente degli Open Data e le  potenzialita' offerte dall'enorme quantita' di dati in formato aperto che vengono  resi disponibili da un numero sempre crescente di istituzioni che operano in  diversi settori quali sanita’, energia, istruzione, e cosi' via. La disponibilita' dei dati in formato aperto, pubblicamente disponibili e rilasciati  con una licenza che ne consente il riuso ha fatto emergere nuovi scenari in  termini di realizzazione di nuovi servizi da parte delle imprese. Il corso si propone di analizzare le peculiarita' dei dati in formato aperto, i  modelli e le tecniche di rappresentazione dei dati e della loro elaborazione, finalizzata alla trasformazione dei dati grezzi in dati fruibili con il livello massimo  di apertura. A tale scopo il corso presentera' le tecnologie del Web Semantico e  del Linked Data, alla base dello spazio informativo globale, in continua crescita,  che collega non solo i documenti ma anche dati e i concetti che essi esprimono. Il corso intende analizzare anche le ricadute in termini economici degli Open  Data, e come i dati aperti stanno aprendo nuove opportunita' per la creazione di  start-up basate sul loro impiego.
23131	MACHINE LEARNING PER LA BIOINFORMATICA		6	2° semestre	INF/01	Obiettivo del corso è fornire le basi teoriche e pratiche sull’interpretazione dei  problemi di bioinformatica e la loro soluzione attraverso l’applicazione di  modelli  di machine learning, con particolare riferimento alle tecniche di classificazione e  clustering. Le lezioni comprendono anche le tecniche di rappresentazione ed  analisi dei dati bioinformatici, nonché la conoscenza delle principali basi di dati.  Gli strumenti di sviluppo utilizzati sono R e Python.
23138	INTELLIGENZA ARTIFICIALE PER LA MEDICINA		6	2° semestre	INF/01	Il corso ha l’obiettivo di fornire agli studenti le competenze teoriche e pratiche  per l’utilizzo di modelli e metodi avanzati di intelligenza artificiale nell’ambito  della medicina. Particolare attenzione sarà posta ai metodi di machine learning  e deep learning per l’analisi, l’elaborazione e la classificazione di dati medicali  ed immagini diagnostiche, con particolare riferimento alle reti neurali e alle reti  neurali convoluzionali. Saranno esplorati i campi applicativi relativi ai sistemi di  supporto alle decisioni cliniche e alla diagnostica, nonché ai sistemi di chirurgia  assistita tramite la realtà aumentata e la realtà mista.

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
05419	ORGANIZZAZIONE AZIENDALE		6	2° semestre	SECS-P/10	Obiettivo dell’insegnamento e' fornire gli strumenti conoscitivi fondamentali per  comprendere le logiche e i problemi di funzionamento delle organizzazioni  pubbliche e private, l'ambiente di riferimento delle organizzazioni, le relazioni  interorganizzative, i criteri di specializzazione e coordinamento delle attivita' di  lavoro individuali e collettive, le principali strutture organizzative aziendali,  l’impatto delle tecnologie della informazione, della comunicazione e delle  dimensioni aziendali sulle organizzazioni, i processi decisionali manageriali.
23133	FONDAMENTI DI CALCOLO QUANTISTICO		6	2° semestre	FIS/03	Conoscenza dei concetti di base della teoria quantistica della computazione e  loro applicazione alla descrizione e analisi di semplici problemi di computazione.

