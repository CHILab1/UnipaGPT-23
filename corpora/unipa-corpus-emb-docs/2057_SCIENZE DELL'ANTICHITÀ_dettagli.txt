Anno Accademico 2023/2024
Laurea magistrale in SCIENZE DELL'ANTICHITA'
Curriculum: SCIENZE DELL'ANTICHITÀ
Per maggiori informazioni vai su http://www.unipa.it/struttura.html?id=707
---------
Classe di Laurea magistrale in Filologia, letterature e storia dell'antichità (LM-15)
Durata 2 anni
Sede PALERMO
Accesso libero
Dipartimento di Culture e società
Codice corso 2057
---------
Obiettivi Formativi
Obiettivi specifici:
Il laureato magistrale in Scienze dell’antichità deve possedere una preparazione approfondita che gli consenta:
(a) di leggere e tradurre consapevolmente i testi classici, attraverso la competenza diretta e consolidata della lingua greca e di quella latina;
(b) di collocarli nel loro contesto applicando le metodologie proprie dell'analisi letteraria, delle scienze linguistico-filologiche e storico-archeologiche, vagliando in modo critico e autonomo le fonti;
(c) di interpretare, anche mediante l'opportuno ricorso a conoscenze e competenze di altro ambito disciplinare, la fortuna e la ricezione dell'antico in epoca medievale, moderna e contemporanea;
(d) di utilizzare con piena padronanza gli strumenti informatici relativi all'ambito umanistico e una lingua dell'Unione Europea.
A tale scopo il corso di laurea magistrale consente allo studente di valorizzare le conoscenze già acquisite affinandole in senso specialistico, con un adeguato approfondimento dei contenuti e sviluppando l'attitudine all'analisi e alla ricerca, sul versante della filologia e delle letterature classiche, su quello della storia e della civiltà del Mediterraneo antico, su quello della filologia e delle letterature classiche, medievali e moderne e, infine, su quello della linguistica diacronica.
La durata del corso è biennale: mentre nel primo anno lo studente può approfondire e maturare criticamente le conoscenze e le competenze di base attraverso lo studio delle discipline caratterizzanti, di ambito filologico, linguistico, letterario, storico-archeologico, nel secondo anno può completare la propria formazione in una più accentuata prospettiva interdisciplinare e impegnarsi nella stesura della dissertazione per la prova finale.
---------
Sbocchi Occupazionali
Profilo:
Esperto di filologia e storia greco-latina, di archeologia, linguisti, filologi ed editori di testi classici
Funzioni:
Ricerca nell'ambito della filologia e storia greco-latina; archeologia, edizione di testi classici, sia letterari sia storici.
Competenze:
Il laureato in Scienze dell’antichità effettua ricerche e studi sull’origine, l’evoluzione e la struttura delle lingue classiche, le relazioni fra lingue antiche dello stesso ceppo e lingue moderne (p. e. neogreco), le grammatiche ed i vocaboli, applica le conoscenze in materia linguistica per la revisione critica di testi scritti. È in grado di ricostruire il contesto storico delle civiltà del Mediterraneo antico, effettua ricerche nell'ambito della storia politica e sociale e dell'archeologia del mondo greco e latino.
Sbocchi:
-Enti pubblici e privati
-Istituzioni per la conservazione e la pubblicazione di manoscritti relativi ai testi classici
-Istituti di ricerca
- enti locali (comuni, province, regioni);
- settori della promozione culturale;
- case editrici
- istituzioni per la conservazione e la pubblicazione di libri e manoscritti antichi relativi ai testi classici
- centri di ricerca e parchi letterari;
Profilo:
Assistente archivista, assistente bibliotecario, assistente nella cura e conservazione dei musei e dei beni culturali
Funzioni:
Assistenza negli archivi, nelle biblioteche e nella cura e conservazione dei musei e dei beni culturali
Competenze:
Valutazione e garanzia della conservazione di archivi correnti per l’accessibilità' e la fruizione pubblica.
Organizzazione delle attività di promozione, mostre ed eventi.
Classificazione e catalogazione di libri e materiale archeologico
Sbocchi:
Biblioteche pubbliche e private
Archivi
Fondazioni
Musei
Enti di formazione
Profilo:
Redattori di testi tecnici
Funzioni:
Redazione di testi tecnici relativi al mondo classico
Competenze:
Scrittura di manuali, guide, appendici tecniche, fogli, testi informativi e libretti di istruzione relativi al mondo classico.
Sbocchi:
Enti pubblici e privati,
Archivi storici
Aziende private
Fondazioni
Associazioni culturali
Profilo:
Ricercatori e tecnici laureati nelle scienze dell'antichità
Funzioni:
Ricerca nell'ambito delle scienze dell'antichità.
Competenze:
Collaborazione con i docenti universitari nella progettazione e nella realizzazione delle attività didattiche e curricolari;
tutoraggio per le attività di studio degli studenti;
progettazione e conduzione in ambito accademico di ricerche teoriche e sperimentali finalizzate ad ampliare e ad innovare la conoscenza scientifica.
Sbocchi:
Università
enti di ricerca pubblici e privati
---------
Caratteristiche della Prova Finale
La prova finale consiste nella stesura di una dissertazione scritta, sotto la guida di un relatore, in cui lo studente dia prova delle competenze e delle conoscenze acquisite e dimostri la capacità di affrontare e svolgere in modo autonomo ed originale un percorso di ricerca. Il laureato di questo Corso di Studi deve mostrare sicuro possesso delle abilità di scrittura espositiva e argomentativa e pieno dominio dei mezzi espressivi, sostenuti dalla matura capacità di organizzare, rielaborare e strutturare i risultati di un percorso d'indagine.
Le modalità di discussione e di valutazione in termini di votazione finale di tale elaborato sono stabilite nel Regolamento del Corso di Studi.
https://www.unipa.it/dipartimenti/cultureesocieta/cds/scienzedellantichita2057/
---------
