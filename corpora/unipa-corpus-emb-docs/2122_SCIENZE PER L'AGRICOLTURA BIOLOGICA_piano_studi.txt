Anno Accademico 2023/2024
Laurea in SCIENZE E TECNOLOGIE AGRARIE
Curriculum: SCIENZE PER L'AGRICOLTURA BIOLOGICA
Per maggiori informazioni vai su http://www.unipa.it/struttura.html?id=539
---------
Classe di Laurea in Scienze e tecnologie agrarie e forestali (L-25)
Durata 3 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2122
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01900	CHIMICA GENERALE ED INORGANICA	GIANNICI	7	1° semestre	CHIM/03	Il corso ha l’obiettivo di fornire i concetti fondamentali della chimica generale e  della chimica inorganica di base. Lo studente dovra' conoscere i principi di base  della struttura atomica e molecolare, del legame chimico, delle leggi che  regolano le reazioni chimiche facendo riferimento alle proprieta' periodiche degli  elementi. Questo ha lo scopo di poter affrontare i successivi studi di discipline  direttamente collegate (chimica organica, biochimica), e di materie in cui  vengono applicati i concetti propri della chimica o in cui vengono discussi e  utilizzati parametri chimici (fertilita' dei suoli, pedologia, microbiologia, fisiologia,  agronomia, ecc).
04735	LINGUA STRANIERA U.E. (in inglese)		3	1° semestre		Apprendimento linguistico secondo il CEFR (Common European Framework of  Reference for Languages); raggiungimento del livello B1. Usare l'inglese per descrivere emozioni, esperienze e sentimenti, per esprimere  accordo, disaccordo e opinioni su temi quotidiani e argomenti pubblici in  generale. Leggere e scrivere testi piu' elaborati, scritti in modo informale o moderatamente  formale (ad esempio e-mail personali e professionali di base). Comprensione dei testi pubblici di base scritti in modo formale (per esempio  articoli di giornale, trame cinematografiche, pubblicita, siti web universitari/ istituzionali).
16127	MATEMATICA	SCIACCA	8	1° semestre	MAT/07	Obiettivo fondamentale del corso e' fornire agli studenti i principali strumenti per  l’analisi di problemi dal punto di vista matematico. Gli obiettivi formativi pertanto  saranno: 1. Promuovere le facolta' intuitive e logiche; 2. Acquisire competenze di astrazione e di formalizzazione;  3. Sviluppare l’attitudine a riesaminare criticamente e a sistematizzare  logicamente le conoscenze acquisite; 4. Abituare all'applicazione delle capacita' di analisi e di sintesi a problemi  concreti; 5. Abituare alla ricerca di soluzioni costruttive alternative; 6. Abituare a generalizzare la soluzione di un problema specifico in algoritmi; 7. Potenziare le capacita' di utilizzare metodi, strumenti e modelli matematici in  situazioni diverse; 8. Promuovere la comprensione dei concetti trasversali della disciplina e  abituare a cogliere analogie di struttura tra ambiti diversi.
18714	LABORATORIO DI TASSONOMIA E DEMOGRAFIA ZOOLOGICA	LO PINTO	3	1° semestre		Il corso ha lo scopo di far acquisire le principali conoscenze tassonomiche sui  diversi phyla e sulle principali dinamiche evolutive che hanno portato all’attuale  fauna e far comprendere la classificazione delle specie animali. Inoltre ha lo  scopo di fornire gli strumenti necessari per lo studio della demografia delle  popolazioni animali attraverso la conoscenza delle modalita' di rilevamento e  l’analisi della loro dinamica, con particolare riferimento alle specie di interesse  agrario. Obiettivi del laboratorio sono: rafforzare le conoscenze acquisite  durante le lezioni frontali attraverso l’osservazione di alcuni taxa e loro  riconoscimento; far acquisire le metodologie di campionamento e osservazione  delle popolazioni animali; far acquisire i principali metodi di preparazione e  conservazione del materiale zoologico;  far comprendere l’importanza di attuare  una gestione integrata degli agro-ecosistemi compatibile con la salvaguardia  della biodiversita.
18803	MORFOLOGIA E FISIOLOGIA VEGETALE	GIANGUZZI	7	1° semestre	BIO/03	Il corso tende a fornire le conoscenze di base sui concetti della Morfologia e  della Fisiologia vegetale, finalizzate ad una visione complessiva  dell'ultrastruttura, dell'anatomia e degli aspetti funzionali delle Cormofite.  Verranno pertanto approfonditi i vari argomenti relativi alla Citologia (la cellula  vegetale, il nucleo, il citoplasma, i plastidi, la parete cellulare, il vacuolo),  all’Istologia (tessuti meristematici, parenchimatici, tegumentali, meccanici,  conduttori), all’Organografia (radice, fusto, foglia, fiore e frutto) ed alla Fisiologia  vegetale (il trasporto dell’acqua e delle altre sostanze nella pianta; gli ormoni;  energia e processi vitali; il ruolo delle piante nella biosfera; la fotosintesi).
01933	CHIMICA ORGANICA	PACE	7	2° semestre	CHIM/06	Comprensione degli aspetti generali, dei principi fondamentali e dei formalismi  del linguaggio dela chimica organica. Comprensione delle diverse classi di composti e di reazioni, della reattivita' dei  gruppi funzionali associata agli aspetti strutturali. Comprensione dei concetti di base per lo studio di molecole biologiche e di  processi biochimici con particolare riferimento alle sostanze di origine naturale  che possono interessare il laureato in Scienze e Tecnologie Agrarie.
11812	GENETICA AGRARIA	MARCHESE	7	2° semestre	AGR/07	Il corso è strutturato in modo da fornire le basi e i principi della genetica  molecolare, mendeliana, quantitativa e di popolazione. Le nozioni del corso  permetteranno di comprendere, i meccanismi della ereditarietà dei caratteri, le  interazioni geniche e la regolazione della espressione genica. Saranno forniti gli  strumenti di base per approfondire successivamente aspetti che riguardano i  progressi più recenti della genetica agraria e del miglioramento genetico delle  colture. Il corso prevederà esercitazioni pratiche sui caratteri qualitativi e  quantitativi, genetica di popolazione, ed esercitazioni pratiche in laboratorio.
18711	LABORATORIO DI CLASSIFICAZIONE E RICONOSCIMENTO DEI SUOLI	LO PAPA	3	2° semestre		Sviluppando la capacita' di interpretazione dei data base pedologici e dei  sistemi tassonomici; il corso si pone l’obiettivo di fare acquisire agli studenti il  “know how” necessario per l’applicazione delle metodologie di classificazione  dei suoli ai fini del corretto uso e gestione di questa risorsa.
18713	LAB.DI SISTEMAT. E RICONOSCIM SPECIE VEGETALI MEDITERRANEE ED ESOTICHE	DOMINA	3	2° semestre		Il laboratorio si prefigge l’ obiettivo formativo di fornire allo studente le  conoscenze di base utili a riconoscere i caratteri tassonomici per identificare le  specie mediterranee ed esotiche che piu' frequentemente si riscontrano negli  agrosistemi negli impianti a verde ornamentale. A tal fine saranno effettuate  numerose esercitazioni, tramite l’uso di chiavi analitiche, sulle specie erbacee e  legnose tipiche degli agrosistemi o che caratterizzano il verde ornamentale.
18750	AGRONOMIA ED ECOLOGIA AGRARIA	TUTTOLOMONDO	7	2° semestre	AGR/02	Il corso intende fornire le conoscenze fondamentali di ecologia, agronomia ed ecofisiologia della produzione. In particolare l’insegnamento trattera' la struttura e il funzionamento degli agro ecosistemi, i rapporti pianta-suolo-atmosfera e le tecniche agronomiche eco-compatibili.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
04949	MECCANICA E MECCANIZZAZIONE AGRICOLA	CATANIA	7	1° semestre	AGR/09	Obiettivo della disciplina e' quello di approfondire le caratteristiche tecniche e  funzionali delle macchine motrici ed operatrici per la meccanizzazione delle  operazioni colturali. Saranno oggetto di studio i criteri di scelta e di gestione  delle macchine dell’intero processo produttivo delle principali colture  mediterranee.
18712	LABORATORIO DI STESURA E ANALISI DEL BILANCIO DELL'AZIENDA AGRARIA	MIGLIORE	3	1° semestre		Fornire agli studenti gli strumenti teorici ed operativi necessari per compilare un  bilancio aziendale e per indirizzare le scelte di una impresa agraria nelle diverse  filiere produttive e nei mercati. Capacita' di individuare le criticita' e i punti di  forza di una impresa agricola nei diversi contesti e di individuare i necessari  miglioramenti.
18749	FERTILITÀ DEL SUOLO C.I.	LAUDICINA	10	1° semestre		Il corso ha l’obiettivo di fornire conoscenze relative all’origine, alla biologia, all’ecologia, alle attività metaboliche e alla  sistematica di microrganismi del suolo, valutandone il loro ruolo e comportamento negli ecosistemi agrari. Affronta inoltre i  sistemi di identificazione, valutazione, monitoraggio e controllo dei microrganismi di interesse agrario al fine di approfondire le  conoscenze sul ruolo che esplicano nel mantenimento della fertilità del suolo. Le esercitazioni forniranno conoscenze sui  metodi di numerazione e identificazione di specifici microrganismi o gruppi microbici nel suolo. L’insegnamento intende fornire agli studenti le basi necessarie per la comprensione dei fondamenti della chimica e della  fertilita' del suolo, ed in particolare dei processi fisico-chimici, biochimici e biologici che governano la disponibilita' dei nutrienti  essenziali per l’assorbimento radicale da parte della pianta. Motivo conduttore del modulo sara' la messa in evidenza dei  vantaggi, in termini di sostenibilita' ambientale, che una gestione biologica del suolo (conservativa) offre rispetto ad una  gestione tradizionale (intensiva). In altre parole, verra' sottolineato che l’importanza della risorsa suolo, in quanto  costitutivamente non rinnovabile se non nell’arco di millenni, va ben aldila' di un semplice supporto per la resa produttiva della  pianta.
	FERTILITA' DEL SUOLO	LAUDICINA	7		AGR/13
	MICROBIOLOGIA DEL SUOLO	GAGLIO	3		AGR/16
19649	ECONOMIA E POLITICA AGRO-AMBIENTALE E DELLE PRODUZIONI BIOLOGICHE	SCHIFANI	7	1° semestre	AGR/01	Fornire le conoscenze e i concetti di base necessari alla comprensione del  sistema agroalimentare e alla sua collocazione nel contesto nazionale e dell’UE,  anche in relazione alle attuali tendenze dei mercate e del consumo. Fornire  strumenti che consentano l’analisi delle problematiche dei diversi sistemi agricoli  in relazione agli interventi di politica economica nell’UE e del contesto  internazionale, con particolare riferimento alle specificita' dell’Agricoltura  Biologica e piu' in generale ai rapporti agricoltura-ambiente.
03774	IDRAULICA AGRARIA	IOVINO	7	2° semestre	AGR/08	Obiettivo del Corso di Idraulica Agraria e' quello di preparare lo studente alla  progettazione ed al controllo di impianti idraulici e di opere idrauliche semplici e  ricorrenti nelle attrezzature delle aziende agricole e nella difesa idraulica del  teritorio agricolo. Vengono trattati gli argomenti classici dell’Idraulica tecnica  (idrostatica e idrodinamica, correnti in pressione, correnti a superficie libera,  foronomia ed idrometria. Verifica e progetto di una condotta, di un impianto di  sollevamento e di un canale a pelo libero) e dell’Idrologia agraria e tecnica      (idrologia del  sistema suolo-pianta-atmosfera, bilancio idrologico, studio dei  deflussi ordinari e di piena) e ne vengono illustrate le principali applicazioni nei  campi dell’approvvigionamento idrico, dell’irrigazione aziendale e della difesa  idraulica del territorio agricolo. Saranno svolte esercitazioni su casi tecnici di notevole rilevanza per la  preparazione professionale dell’allievo.
12590	FRUTTICOLTURA BIOLOGICA	SORTINO	9	2° semestre	AGR/03	Il corso mira a trasmettere al discente una visione ampia e articolata dell'intero  comparto produttivo,  a partire dalle conoscenza di  organografia, biologia  riproduttiva e delle esigenze ecologiche della pianta. Il laureato che avra'  frequentato il corso sara' in possesso di tutte le conoscenze tecniche sia per  progettare un nuovo frutteto e gestirlo secondo i principi della "frutticoltura di  precisione"  sia per condurre un frutteto gia' impiantato, razionalizzando, ove  richiesto, gli interventi colturali in modo. Patrimonio culturale del laureato  saranno inoltre i criteri di scelta di cultivar, di portinnesti  e delle tecniche  colturali piu' appropriate per ottenere prodotti che contengono molecole che  promuovono il benessere e la salute del consumatore. Tra queste assume  particolare rilevanza assumono quelle ad azione antiossidante e  antinfiammatoria. Sostenuto soprattutto da piccole e medie aziende agricole  questo settore produttivo e' destinato a consumatori molto esigenti, in genere di  cultura e reddito medio-alti, che valutano il prodotto in base alla capacita' di  soddisfare specifiche esigenze edonistiche e/o nutrizionali-salutistiche e per le  quali sono disposti a pagare un prezzo piu' elevato. Per poter accedere a tale  segmento di mercato, basato sulla diversificazione del prodotto, il tecnico dovra'  essere in grado di fare leva sui fattori che consentono di differenziare il prodotto  sulla base di attributi di qualita' chimica ed organolettica della frutta, siano essi  legati alla diversita' varietale, alle particolari condizioni ambientali e colturali dei  diversi distretti frutticoli o dall’ attuazione di pratiche di produzione biologiche o  ecocompatibili, adottando, dove possibile, sistemi di certificazione diversi ( “C  free”, Environmental Product Declaration, DOP, IGP,) che possono contribuire a  valorizzare il prodotto.  Considerato pero' che una quota rilevante del mercato della frutta biologica  dovra' compiacere consumatori attenti al prezzo di vendita, per tale segmento di  consumatori sono fondamentali  le conoscenze tecniche per l’adozione di  sistemi colturali tecnologicamente avanzati che consentano di contenere i costi  colturali per unita' di prodotto ottenuta.   Per ottenere frutti tipici a prezzi contenuti e' necessario che il tecnico sia dotato  delle competenze per svolgere anche  attivita' di trasferimento tecnologico per  scegliere, nei diversi contesti colturali, le combinazioni d'innesto piu' adatte ai  vari modelli di impianto, per poter immettere sul mercato prodotti “esclusivi” a  costi sostenibili.
18740	ENTOMOLOGIA GENERALE E CONTROLLO BIOLOGICO DEGLI ARTROPODI	COLAZZA	9	2° semestre	AGR/11	Obiettivo della disciplina è approfondire alcune tematiche inerenti la morfologia,  l’anatomia e la fisiologia di insetti, e introdurre lo studente alle conoscenze delle  metodologie e dei mezzi innovativi per una difesa fitosanitaria a basso impatto  ambientale. Gli approfondimenti riguarderanno la gestione dei fattori abiotici e  biotici che influenzano la stabilità delle colture, l’influenza delle componenti non  agricole, i mezzi di controllo delle specie dannose. Per sviluppare le capacità di  apprendimento, di analisi critica e di comunicazione degli studenti, saranno  affidati casi studio da svolgere singolarmente o in gruppo e da presentare in  aula.
	Attiv. form. a scelta dello studente (consigliate)		12		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
14184	TIROCINIO FORMATIVO E DI ORIENTAMENTO		5	1° semestre	
15024	PRODUZIONI ANIMALI BIOLOGICHE	DI GRIGOLI	9	1° semestre	AGR/19	Obiettivo del corso e' quello di impartire conoscenze sulla scelta della specie  zootecnica e della razza da allevare nei diversi contesti economici e produttivi,  sui metodi di riproduzione, sull’alimentazione e sulle tecniche di allevamento  delle principali specie di interesse zootecnico (bovini, ovini, caprini, bufalini e  suini), con particolare riguardo alle specificita' degli allevamenti condotti con il  metodo biologico. Viene approfondito il ruolo che l’alimentazione, le strutture e  le tecniche di allevamento rivestono ai fini del benessere degli animali e della  qualita' e sicurezza dei prodotti. Vengono esaminate le normative in vigore che  regolano il settore e descritti i fondamenti scientifici e culturali della zootecnia  biologica.
16094	ESTIMO RURALE	SCHIMMENTI	7	1° semestre	AGR/01	Il percorso formativo dell’insegnamento di “ Estimo Rurale” ha come scopo  quello di fornire agli studenti gli strumenti operativi (matematico-finanziari) e i  principi teorici dell’estimo generale da applicare ai casi che ricorrono piu'  frequentemente nell’attivita' professionale dell’agronomo, in  termini di scelta  degli aspetti economici e dei procedimenti estimativi, di ricerca dei dati tecnici  ed economici, di compilazione della relazione di stima.
21244	ENERGIE RINNOVABILI C.I.	LETO	6	1° semestre		Gli obiettivi formativi dell'insegnamento sono quelli di fornire allo studente gli elementi di base ed applicativi per la valutazione  del  fabbisogno energetico dell’azienda agraria e dell’efficienza in relazione a diversi sistemi colturali e di  gestione aziendale  e gli elementi conoscitivi relativi alle diverse filiere agro-energetiche. Tali acquisizioni possono costituire uno strumento  professionale per la progettazione e lo sviluppo di sistemi biologici ad elevata sostenibilità energetica anche attraverso la  diversificazione delle produzioni e delle attività delle aziende agrarie. Il corso ha come obiettivo quello di fornire principi e pratiche relative alla conoscenza e valutazione dei sistemi energetici  alimentati da fonti rinnovabili. In una prima fase verranno descritte le fonti di energia rinnovabile per la produzione di energia  elettrica e termica. Verranno inoltre descritti i principali processi di conversione e le tecnologie disponibili quali il solare  termico, il fotovoltaico, l’energia da biomassa, l’eolico di piccola e grande taglia, gli impianti idroelettrici e geotermici.
	AZIENDA AGRARIA ED ENERGIE RINNOVABILI	LETO	3		AGR/02
	TIPOLOGIE E RUOLO DELLE FONTI ENERGETICHE	CURTO	3		ING-IND/11
21245	TECNOLOGIE AGRO-ALIMENTARI	PLANETA	7	1° semestre	AGR/15	Il corso di propone di trasmettere agli studenti una serie di acquisizioni teoriche  e pratiche utili al fine di un inserimento degli stessi nell’attivita' professionale. A  tale scopo i temi che saranno sviluppati riguarderanno innanzitutto i principi  teorici su cui si basano le operazioni unitarie. Gli argomenti che saranno svolti in  questi ambiti conterranno aspetti fisici, chimici, microbiologici, tecnologici,  coinvolti nella preparazione e conservazione degli alimenti.
02082	COLTIVAZIONI ERBACEE BIOLOGICHE	GIAMBALVO	7	2° semestre	AGR/02	Il corso si pone l’obiettivo di fornire conoscenze scientifiche e tecniche per  programmare ed organizzare interventi agronomici, sequenze colturali ed itinerari tecnici adeguati ad una razionale  gestione degli agrosistemi erbacei biologici dell’ambiente mediterraneo. L’articolazione degli argomenti trattati consentira' di: - raggiungere un’adeguata conoscenza delle caratteristiche morfologiche,  biofisiologiche, ecologiche delle principali specie erbacee coltivate; - acquisire un’adeguata conoscenza sugli itinerari tecnici applicabili in regime  biologico alle diverse colture (precedente colturale, tecniche di gestione del  suolo, concimazione, scelta varietale, semina, lotta alla avversita, irrigazione,  raccolta, conservazione e destinazione delle produzioni) in rapporto all'ambiente  pedoclimatico, alla quantita' e qualita' delle produzioni, alle esigenze  imprenditoriali ed alla salvaguardia dell’ambiente.
05917	PROVA FINALE		3	2° semestre	
11722	PATOLOGIA VEGETALE	TORTA	7	2° semestre	AGR/12	La disciplina e' rivolta all’acquisizione delle conoscenze di base sulla biologia,  meccanismo del processo infettivo dei fitopatogeni (virus, viroidi, fitoplasmi,  batteri e funghi) e sull’epidemiologia delle principali fitopatie per effettuare una  corretta diagnosi e pianificare adeguati interventi difensivi sia convenzionali che  biologici
12594	ORTICOLTURA BIOLOGICA	MICELI	7	2° semestre	AGR/04	Fornire conoscenze sulle tematiche d’impianto e di conduzione in pien’aria e  sotto serra in regime convenzionale e biologico delle piu' importanti specie da  orto, studiarne i possibili cicli colturali e le manifestazioni fenologiche in  relazione ai diversi trattamenti a cui le specie possono essere sottoposte. L’articolazione degli argomenti trattati consentira' di acquisire conoscenze delle  caratteristiche morfologiche, biofisiologiche, ecologiche delle principali specie  orticole coltivate, nonche' la conoscenza sugli itinerari tecnici applicabili alle  colture (rotazione, concimazione organica, scelta varietale, impianto, irrigazione,  raccolta e destinazione delle produzioni) in rapporto all’ambiente pedoclimatico  e alle esigenze di mercato.
18709	INGLESE TECNICO PER L'AGRICOLTURA	LO BIANCO	3	2° semestre		L’obiettivo dell'insegnamento e' quello di fornire conoscenze sufficienti per la  comprensione e l’utilizzo del linguaggio tecnico del settore dell’agricoltura in  inglese

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
18177	ELEMENTI DI CARTOGRAFIA DEI PEDOPAESAGGI	LO PAPA	3	2° semestre	AGR/14	L’obiettivo dell’insegnamento è quello di fornire allo studente le modalità di  utilizzo e di gestione dei dati cartografici, sia cartacei che digitali, orientate alle  applicazioni in campo agrario. Inoltre si forniscono allo studente i concetti base  del trattamento dell’informazione geografica per le analisi territoriali a differenti  scale attraverso sistemi avanzati (GIS, Sistemi di Supporto alle Decisioni e  Telerilevamento). Le tematiche sono sviluppate con particolare riferimento alla  cartografia pedologica di interesse agrario e forestale.
18706	APIDOLOGIA	RAGUSA	3	2° semestre	AGR/11	Il corso si prefigge l’obiettivo formativo di fornire allo studente le conoscenze di  base utili per il riconoscimento e l’utilizzazione dei principali pronubi sia come  impollinatori che come bioindicatori; inoltre le conoscenze di base del materiale  apistico, delle principali malattie, avversità e nemici naturali, faranno si che lo  stesso dovrà essere in grado di creare, gestire e difendere un apiario di medie  dimensioni
18707	ANALISI CHIMICO-FISICA DEI SUOLI	LAUDICINA	3	2° semestre	AGR/13	Fornire agli studenti le basi teoriche e pratiche per l’esecuzione di metodi di  analisi fisico-chimiche per la corretta gestione della risorsa suolo. In particolare  saranno affrontati i metodi per la determinazione di parametri indispensabili per  orientare al meglio le lavorazioni, l’irrigazione, la scelta delle varieta' colturali e  dei portainnesti, e la concimazione. Lo studente alla fine del corso avra'  acquisito le conoscenze necessarie per la determinazione dei principali  parametri fisici e chimici del suolo e per l’interpretazione dei risultati.
21859	BIOTECNOLOGIE E VIVAISMO PER LE SPECIE LEGNOSE	GERMANA'	3	2° semestre	AGR/03	Obiettivo dell’insegnamento e' fornire agli studenti le conoscenze teoriche e  pratiche sulla propagazione e sul miglioramento genetico delle colture frutticole,  sia attraverso metodi convenzionali che innovativi, nonché sulla struttura e  gestione delle aziende vivaistiche.

