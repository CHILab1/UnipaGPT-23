Anno Accademico 2023/2024
Laurea magistrale in BIOLOGIA MOLECOLARE E DELLA SALUTE
Curriculum: BIOLOGIA MOLECOLARE
Per maggiori informazioni vai su http://www.unipa.it/struttura.html?id=1556
---------
Classe di Laurea magistrale in Biologia (LM-6)
Durata 2 anni
Sede PALERMO
Numero posti in programmazione locale: 85
Dipartimento di Scienze e Tecnologie Biologiche, Chimiche e Farmaceutiche
Doppio titolo con Bonn-Rhine-Sieg University of Applied Sciences, Bonn (GERMANY)Universidad de A Coruña, La Coruna (SPAIN)
Codice corso 2195
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01597	BIOLOGIA CELLULARE	GERACI	6	1° semestre	BIO/06	Il corso di Biologia Cellulare ha lo scopo di fornire agli studenti un livello  avanzato di conoscenze riguardanti l’organizzazione strutturale e funzionale  della cellula, con una particolare attenzione alle molecole coinvolte nei processi  di comunicazione cellulare e di interazione con la matrice extracellulare. Verra'  anche valutato il ruolo del rilascio tramite vescicole extracellulari di molecole  bioattive, di mRNA e miRNA ed il loro ruolo nei processi di differenziamento  cellulare e di segnalazione. Verranno anche fornite conoscenze sulle cellule  staminali, sul loro impiego in medicina rigenerativa e sul ruolo delle vescicole  extracellulari in questo ambito.
05176	METODOLOGIE BIOCHIMICHE	ATTANZIO	6	1° semestre	BIO/10	Il corso si propone di sviluppare e approfondire le conoscenze dello studente su  metodologie biochimiche applicate allo studio di proteine, alla loro  identificazione, alle interazioni proteina-proteina e alle possibili modifiche post- traduzionali che ne regolano la funzione. Saranno approfonditi aspetti inerenti la  citofluorimetria e le sue applicazioni in campo biochimico clinico. Completano il  corso le metodologie impiegate per la caratterizzazione e lo studio delle cellule  staminali.
15559	MECCANISMI BIOCHIMICI DELLE FUNZIONI CELLULARI	GIULIANO	6	1° semestre	BIO/10	Il corso si propone di fornire agli studenti magistrali strumenti avanzati per la: -comprensione del rapporto struttura/funzione delle molecole biologiche, con  particolare riferimento alle proteine, e del ruolo che tale rapporto svolge  all'interno della cellula in condizioni fisiologiche o patologiche; --comprensione della capacita' delle cellule di integrare i numerosi segnali che  giungono alla membrana e di elaborare coerenti e adeguate risposte  metaboliche o cellulari; ---acquisizione di una buona padronanza del metodo scientifico d’indagine.
20456	METODOLOGIE BIOMOLECOLARI E BIOINFORMATICHE		6	1° semestre	BIO/11	Il corso si propone di fornire agli studenti una conoscenza dettagliata delle  metodologie biotecnologiche cellulari e molecolari più innovative, compresi i  sistemi cellulari produttori di molecole biologicamente attive, animali transgenici,  piante transgeniche.  Gli studenti acquisiranno inoltre la conoscenza di alcune delle più attuali  tecniche applicate alla diagnostica clinica  ed al disegno di strategie  terapeutiche quali la produzione di vettori per terapia genica. Il corso fornirà inoltre gli strumenti per l’utilizzo della Bioinformatica e della  biologia computazionale, quindi si approfondiranno: contenuto e organizzazione  dei genomi, genomi sul Web, progetti di sequenziamento dei genomi;  mappatura, sequenziamento, annotazione e database; la genomica  nell’identificazione personale, annotazione dei geni codificanti proteine,  allineamento di sequenze e alberi filogenetici, database di sequenze di acidi  nucleici e altri database utili per la biologia molecolare, genome browser; la  ricerca dei geni (ricerca in banche dati per similarità). Mediante esercitazioni in classe ed esercizi da svolgere a casa, gli studenti  potranno acquisire autonomia e consapevolezza, e potranno elaborare piccoli  progetti. Le attività formative  forniranno complessivamente adeguate  competenze metodologiche tali da rendere lo studente in grado di pianificare in  autonomia design sperimentali e valutare criticamente gli approcci metodologici  più appropriati alla ricerca biomolecolare di base.
20691	COMPETENZE LINGUISTICHE IN INGLESE EQUIPARABILI AL LIVELLO B2		6	1° semestre		Superamento del Test di Abilità Linguistica di livello B2 Preparazione all’ Open Badge Erasmus
13351	ALTRE CONOSCENZE UTILI PER L'INSERIMENTO NEL MONDO DEL LAVORO		2	2° semestre	
17196	ELEMENTI DI BIOFISICA	COTTONE	6	2° semestre	FIS/07	Lo scopo del corso e' quello di introdurre lo studente allo studio della materia  soffice biologica attraverso metodi e metodologie della fisica, con particolare  riferimento alle proteine solubili e di membrana. Obiettivi formativi sono: l'acquisizione di conoscenze teoriche dei fenomeni fisici  nella materia biologica e di tecniche spettroscopiche particolarmente utili per lo studio delle proprieta'  strutturali e dinamiche di biosistemi; l'applicazione ad una selezione di  argomenti di interesse corrente in Biofisica, col fine di mostrare come le  metodologie fisiche possano fornire strumenti fondamentali nella comprensione  dei fenomeni biologici, permettendo quindi di averne una visione piu' completa.
20455	MICROBIOLOGIA MOLECOLARE	ALDUINA	6	2° semestre	BIO/19	Obiettivo del corso e' quello di fornire agli studenti conoscenze avanzate  riguardanti i meccanismi molecolari di regolazione dell’espressione genica nei  microrganismi sia eucariotici che procariotici. Tutto il corso si basa su  discussioni critiche di articoli scientifici.
21261	METODOLOGIE GENETICHE E CITOGENETICHE	BARRA	6	2° semestre		Il modulo fornirà le basi conoscitive e metodologiche che consentano di approfondire la variabilità citogenetica ed epigenetica  normale e patologica. Il modulo tratterà le caratteristiche della struttura del genoma umano e delle modifiche epigenetiche, e,  attraverso lo studio di articoli scientifici, saranno prese in considerazione le tecniche utili all’analisi delle alterazioni  citogenetiche ed epigenetiche nell’ambito di malattie umane, tra cui il cancro, fornendo allo studente gli strumenti utili alla  lettura critica della letteratura scientifica. Il modulo fornira' elementi di conoscenza metodologica per l’approccio genetico molecolare della ricerca sul cancro. Il modulo  si basera' principalmente sullo studio di articoli scientifici in sistemi modello, per fornire allo studente strumenti utili alla  comprensione dei 'checkpoints' mitotici, impostazione teorica e metodologica della sperimentazione e descrizione delle  tecniche genetiche e citogenetiche impiegate, lettura dei dati, e analisi dei risultati.
	METODOLOGIE GENETICHE	BARRA	3		BIO/18
	METODOLOGIE CITOGENETICHE ED EPIGENETICHE	BARRA	3		BIO/18
94412	GENETICA MOLECOLARE	LENTINI	6	2° semestre	BIO/18	Il corso intende fornire elementi di Genomica e post genomica per l’approccio  genetico-molecolare, utili alla comprensione di pathways cellulari della progressione cellulare normale e tumorale, e in altri tipi  di condizioni fisiologiche e patologiche (malattie genetiche classiche), con  l’obiettivo di fornire allo studente strumenti per: - comprensione della problematica biologica affrontata, - impostazione teorica e metodologica della sperimentazione e descrizione delle  tecniche genetiche impiegate. Inoltre il corso prevede attività di laboratorio volte all'approfondimento di alcune  delle principali tecniche di genetica molecolare.
	Attiv. form. a scelta dello studente		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
08308	GENOMICA FUNZIONALE	RAGUSA	9	1° semestre	BIO/11	Il corso di Genomica Funzionale intende fornire le conoscenze riguardanti la  “funzionalita” dei geni e dei genomi, soprattutto studiando i meccanismi di  regolazione trascrizionale a livello di interazione fra DNA e proteine regolatrici e  dei meccanismi di attivazione di queste ultime durante lo sviluppo ed il  differenziamento. Si studieranno i meccanismi epigenetici coinvolti nella  regolazione dell’espressione genica. Inoltre, si riprenderanno, dal punto di vista  molecolare, alcuni dei meccanismi di controllo del ciclo cellulare e delle  alterazioni che si verificano durante la carcinogenesi. Si studieranno esempi di  patologie dovute alle alterazioni dei meccanismi di controllo. Il corso mira ad  illustrare i principali approcci di genomica funzionale e gli studenti impareranno  ad utilizzare gli strumenti web-based e le risorse per analizzare e visualizzare i      dati genomici. Infine, come disciplina di “chiusura” del Corso di Laurea Magistrale, il corso si  propone di dare una visione unitaria delle varie conoscenze acquisite dagli  studenti durante il percorso formativo, evidenziandone le interrelazioni con la  genomica funzionale.
17195	FISIOLOGIA MOLECOLARE	ZIZZO	6	1° semestre	BIO/09	Il corso e' indirizzato allo studio dei meccanismi molecolari che le cellule  attivano in risposta a segnali fisiologici. La sequenza degli argomenti si articola  dal livello molecolare e cellulare, per considerare successivamente le interazioni  fra le cellule . Verra' innanzitutto approfondita la struttura di proteine canale, il  loro ruolo fisiologico, l’ interazione con altri sistemi di membrana e le alterazioni  in condizioni patologiche. Verranno analizzati inoltre i meccanismi molecolari  alla base delle risposte di cellule diverse a specifiche molecole chimiche.  Verranno presi in considerazione, in primo luogo, i piu' significativi  neurotrasmettitori e neuromodulatori; analizzandone la funzione e fornendo  approfondimenti su struttura, funzione e modulazione dei rispettivi recettori.  Verranno presentati casi specifici (es. giunzione tra neuroni e cellule muscolari)  di tali meccanismi. Sara' inoltre oggetto del corso l’analisi dei meccanismi  molecolari alla base dei processi di memoria e apprendimento.
05917	PROVA FINALE		37	2° semestre	
	Attiv. form. a scelta dello studente II		6		

