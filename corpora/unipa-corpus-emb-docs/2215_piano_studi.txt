Anno Accademico 2023/2024
Laurea magistrale in COMUNICAZIONE DEL PATRIMONIO CULTURALE
Per maggiori informazioni vai su http://www.unipa.it/struttura.html?id=1770
---------
Classe di Laurea magistrale in Teorie della comunicazione (LM-92)
Durata 2 anni
Sede PALERMO
Accesso libero
Dipartimento di Culture e società
Doppio titolo con Université de Tunis El Manar, Tunisi (TUNISIA)
Codice corso 2215
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
19083	COMUNICAZIONE LETTERARIA	COGLITORE	9	1° semestre	L-FIL-LET/14	I romanzi di Umberto Eco, le immagini e la comunicazione di massa  biettivo del corso è l'analisi di due romanzi di Umberto Eco "Il nome della  rosa" (1980) e "La misteriosa fiamma della regina Loana" (2004), casi esemplari  di romanzi illustrati della letteratura italiana contemporanea. I romanzi di Umberto Eco affiancano in modo complementare la sua attività di  filosofo e semiotico.  Anche la scelta di arricchire i romanzi con alcune illustrazioni è una forma  alternativa di teoria, ovvero espressione di un pensiero per immagini. I due  disegni ne Il nome della rosa e le oltre trecento illustrazioni ne La misteriosa  fiamma della regina Loana, hanno però funzioni assai diverse all'interno delle  due narrazioni.  "Il nome della rosa" – tradotto in oltre 40 lingue, e ripubblicato nel 2020 con i  disegni e gli appunti preparatori dello scrittore – ha generato numerosi  adattamenti cinematografici, radiofonici e teatrali, serie TV, videogiochi, fumetti,  giochi da tavolo, composizioni musicali, imponendosi come un grande classico  del romanzo postmoderno e un antesignano degli studi sulla transmedialità. Ne "La misteriosa fiamma della regina Loana" le illustrazioni servono a  ricostruire quella memoria visuale indispensabile per lo sviluppo della storia del  protagonista e condivisa con l’autore, con chi ha avviato in Italia lo studio delle  teorie sulla comunicazione di massa a partire dai fumetti, dalla pubblicità, dalla  radio e dalla televisione, e sin dalla famosa distinzione tra "Apocalittici e  integrati" (1964).
19654	SEMIOTICA DEL PATRIMONIO CULTURALE	MANGIAPANE	9	1° semestre	M-FIL/05	Il corso, dopo essersi soffermato su alcuni fondamenti teorici e metodologici  generali della disciplina, si concentrerà su un ripensamento semiotico del  problema del patrimonio culturale in ambito semiotico, con l'approfondimento  del contributo e del punto di vista di Jurij Lotman (esplorazione dedicata al  discorso artistico) e di Manar Hammad (a proposito di spazialità).  Il corso si soffermerà, inoltre, sul problema simbolico dell'eredità del patrimonio  culturale, con un approfondimento dei saggi contenuti nel volume "Ereditare.  Relazioni semiotiche fra cultura e territorio".  Ancora, il corso dedicherà un approfondimento alla questione dell'eredità  enogastronomica, con riferimento al discorso del cibo e del vino al cinema. Si  procederà infine ad esplorare il discorso dell'eredità del patrimonio culturale in      tema di Semiotica urbana, con il caso di studio sulla dimensione simbolica di  rigenerazione urbana innescata dal discorso antimafia.
23468	ANTROPOLOGIA DEL PATRIMONIO CULTURALE	D'AGOSTINO	6	1° semestre	M-DEA/01	Il corso mira a informare gli studenti e le studentesse sul significato di bene  culturale e sui processi di patrimonializzazione che hanno riguardato, da alcuni  decenni, non solo le culture occidentali ma anche contesti altri investiti dalle  politiche dell'Unesco e dai processi di costruzione identitaria. Una particolare  attenzione sarà dedicata al patrimonio immateriale.
13351	ALTRE CONOSCENZE UTILI PER L'INSERIMENTO NEL MONDO DEL LAVORO		2	2° semestre	
23031	FILOSOFIA DELL'ESPERIENZA	CRESCIMANNO	9	2° semestre	M-FIL/04	Sviluppo di competenze sui temi, i modelli storici, gli approcci metodici salienti  della disciplina; capacita' di fare interagire adeguatamente tali modelli nel  quadro del dibattito filosofico e storico culturale contemporaneo.
	Gruppo di attiv. form. opzionali		10		
	Gruppo di attiv. form. opzionali II		6		
	Attiv. form. a scelta dello studente		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
13399	CULTURA VISUALE	COMETA	6	1° semestre	L-FIL-LET/14	L'UOMO MOSÈ E LA RELIGIONE MONOTEISTICA. ANTROPOLOGIA DELLA  RELIGIONE, NARRAZIONI E  CULTURA VISUALE Il corso verte sulla formazione della filosofia della religione del padre della  psicoanalisi e sulle sue fonti testuali e visuali. In particolare si tratterà di  ricostruire il background degli scritti su Mosé, sia quelli di carattere storico- filosofico sia quelli di carattere artistico. Al centro delle lezioni vi saranno le varie  versioni de L'uomo Mosé e la religione monoteistica e lo studio sul Mosé di  Michelangelo che sarò occasione per una ricostruzione della cultura visuale di  Freud
14184	TIROCINIO FORMATIVO E DI ORIENTAMENTO		9	1° semestre	
16852	ALTRE CONOSCENZE UTILI PER L'INSERIMENTO NEL MONDO DEL LAVORO 2		2	1° semestre	
05917	PROVA FINALE		9	2° semestre	
23061	SEMIOTICA DEGLI SPAZI ESPOSITIVI	GIANNITRAPANI	6	2° semestre	M-FIL/05	Il corso intende concentrarsi sui linguaggio degli spazi del consumo,  mostrandone i processi profondi di funzionamento tanto da un punto di vista  teorico – approfondendo modelli e strumenti di analisi semiotica – tanto attraverso la presentazione di  casi studio.  Dopo un’introduzione generale sulla semiotica dello spazio, ci si concentrera' in particolare su musei, negozi e ristoranti, con esempi che consentiranno di  mettere a fuoco dinamiche di funzionamento e significazioni profonde di questi luoghi.
23070	MANAGEMENT DEL PATRIMONIO CULTURALE E DELL'ENOGASTRONOMIA	VESPERI	6	2° semestre	SECS-P/10	L’obiettivo formativo del corso consiste nell’acquisizione da parte dello studente,  dei principali strumenti conoscitivi ed applicativi, necessari alla comprensione  delle logiche e i problemi di funzionamento delle organizzazioni culturali ed  enogastronomiche. Pertanto, lo studente a termine del corso sarà in grado di  analizzare alle principali variabili organizzative: ambiente, tecnologia, persone, il  sistema di controllo delle performance organizzative e tutti gli elementi  interdipendenti rispetto il raggiungimento degli obiettivi aziendali
23469	TECNOLOGIE IMMERSIVE PER IL PATRIMONIO CULTURALE	ARCAGNI	9	2° semestre	L-ART/06	Portare lo studente ad avere conoscenza dei fondamenti della questione dei  media digitali e dei media digitali immersivi e di essere in grado di analizzare il loro linguaggio.
	Gruppo di attiv. form. opzionali III		10		
	Attiv. form. a scelta dello studente II		6		

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
23019	LABORATORIO DI CREAZIONE DI UNA CAMPAGNA DI COMUNICAZIONE	MANGANO	10	Annuale		Conoscere i fondamenti del linguaggio cinematografico, le tecniche di ripresa, montaggio e fotoritocco, l'illuminazione della  scena e tecniche per l'acquisizione dei suoni. Saper utilizzare uno o più fra i principali programmi di editing non lineare di livello professionale presenti nel mercato. Il laboratorio mira a fornire agli studenti gli strumenti professionali per ideare, progettare e realizzare una campagna  pubblicitaria efficace. Attraverso la conoscenza delle fasi di sviluppo di una campagna, degli attori coinvolti in tale processo di  sviluppo e lo studio delle varie leve del mix di comunicazione pubblicitario (tradizionale, digital, unconventional) gli studenti al  termine del corso, durante il quale si saranno concentrati su alcuni casi studio, saranno in grado di realizzare autonomamente  un progetto pubblicitario, dal piano di comunicazione alla sua esecuzione.
	PROGETTAZIONE COMUNICATIVA	VENTURA BORDENCA	5		M-FIL/05
	TEORIA E TECNICHE DEL LINGUAGGIO AUDIOVISIVO	MANGANO	5		M-FIL/05
23032	LABORATORIO DI SCIENZE SOCIALI COMPUTAZIONALI	TROBIA	10	Annuale	SPS/07	Il laboratorio di scienze sociali computazionali intende fornire agli studenti una  serie di strumenti pratici per analizzare dati digitali anche di grandissime  dimensioni (big data), attraverso tecniche di programmazione, di raccolta e  analisi avanzate. Obiettivo finale del laboratorio è quello di disegnare un  prodotto comunicativo basato sui dati fruibile da diversi target professionali. La  pubblicazione dei risultati viene assistita da principi di data storytelling e  programmi di data dashboard.
23071	LABORATORIO DI VIRTUAL ARCHAEOLOGY	LIMONCELLI	10	Annuale	L-ANT/10	Il corso introduce lo studente alle principali metodologie informatiche integrate di Computer Graphics 2D e 3D finalizzate alla restituzione di un bene archeologico, architettonico o artistico nella sua completa, o quasi, integrita. Saranno trattati alcuni casi studio significativi, che consentiranno allo studente di acquisire consapevolezza delle potenzialita' e delle procedure
23345	LABORATORIO DI TEORIE E TECNICHE DEL SONDAGGIO D'OPINIONE	OLIVERI	10	Annuale	SECS-S/05	Nella sua quotidiana attivita' di lavoro il comunicatore incontra il mondo della  ricerca soprattutto nel fondamentale momento dell’analisi del contesto, della  soddisfazione dell’utenza/clientela, delle preferenze e dei bisogni del  consumatore/utente. In questo senso il corso e' stato progettato per fornire agli  studenti gli strumenti di base che gli permetteranno di: - individuare gli ambiti d’applicazione della consultazione di utenti interni ed  esterni delle organizzazioni pubbliche e private; - descrivere le tecniche di ricerca da un punto di vista metodologico con  attenzione agli strumenti di rilevazione standard e non standard nel contesto  della ricerca quantitativa; - approfondire casi studio in chiave comparativa; - utilizzare le tecniche apprese all’interno di disegni di ricerca rigorosi e costruire  strumenti di rilevazione innovativi, tenendo sotto controllo le fonti di errore; - elaborare i dati ottenuti da indagini campionarie; - presentare efficacemente progetti di ricerca e risultati di indagini sul campo.

Gruppo di attiv. form. opzionali III
Codice materia	Nome materia	Docente	CFU	Periodo	SSD	Obiettivi Formativi
20993	LABORATORIO DI DIGITALIZZAZIONE DEL PATRIMONIO CULTURALE	INTORRE	10	Annuale	L-ART/04	Il laboratorio mira a potenziare la capacita' di operare in un contesto lavorativo  nell'ambito dei Beni culturali e del turismo culturale fornendo adeguate  competenze e abilita' inerenti i principali programmi, applicazioni informatiche e  di comunicazione digitale utilizzabili in tale contesto.
23018	LABORATORIO DI EXHIBIT DESIGN		10	Annuale	ICAR/13	Il Laboratorio di Exhibit design intende fornire agli studenti strumenti teorici e  metodologici essenziali per sviluppare la capacità di lettura critica e quella di  elaborazione progettuale di un allestimento sia per fini commerciali (Retail  Design), sia culturali (Exhibition Design). L'obiettivo formativo è, da un alto,  quello di favorire la conoscenza e la comprensione delle istanze di promozione  commerciale connesse strettamente all’interpretazione dello spazio di vendita  come vero e proprio prodotto dell'impresa commerciale; dall’altro di favorire la  conoscenza e la comprensione delle istanze museografiche, l’esplorazione degli  strumenti a disposizione per comunicare il significato degli oggetti da esporre in  un allestimento museale.
23346	LABORATORIO DI SERVICE DESIGN	RUSSO	10	Annuale		Il laboratorio annuale è basato su sfide progettuali con committenti reali, sia pubblici sia privati. Sviluppando l’attività progettuale attraverso il processo del Triple Diamond, gli studenti avranno l’opportunità di utilizzare  molteplici strumenti propri del design thinking, del behavioral design e del system thinking.  Nel primo semestre si affronteranno le fasi del problem framing e del problem solving. Lavorando in team, gli studenti  avranno l'opportunità di scambiarsi idee, esplorare diverse prospettive e collaborare nell'analisi delle esigenze degli utenti e  degli stakeholders e nella corretta definizione del problema e nello sviluppo delle più opportune soluzioni. Nel secondo semestre, gli studenti si concentreranno sull'elaborazione dei progetti esecutivi per i touchpoint chiave (prodotti  fisici e artefatti comunicativi, anche digitali). Continuando a lavorare in team, potranno sviluppare competenze di  collaborazione, problem-solving e gestione delle relazioni, essenziali nel campo del service design. Al termine del corso, gli studenti saranno in grado di analizzare, progettare e realizzare esperienze di servizio innovative,  mettendo in pratica le competenze acquisite attraverso una collaborazione efficace e sinergica. Il laboratorio annuale è basato su sfide progettuali con committenti reali, sia pubblici sia privati. Sviluppando l’attività progettuale attraverso il processo del Triple Diamond, gli studenti avranno l’opportunità di utilizzare  molteplici strumenti propri del design thinking, del behavioral design e del system thinking.  Nel primo semestre si affronteranno le fasi del problem framing e del problem solving. Lavorando in team, gli studenti  avranno l'opportunità di scambiarsi idee, esplorare diverse prospettive e collaborare nell'analisi delle esigenze degli utenti e  degli stakeholders e nella corretta definizione del problema e nello sviluppo delle più opportune soluzioni. Nel secondo semestre, gli studenti si concentreranno sull'elaborazione dei progetti esecutivi per i touchpoint chiave (prodotti  fisici e artefatti comunicativi, anche digitali). Continuando a lavorare in team, potranno sviluppare competenze di  collaborazione, problem-solving e gestione delle relazioni, essenziali nel campo del service design. Al termine del corso, gli studenti saranno in grado di analizzare, progettare e realizzare esperienze di servizio innovative,  mettendo in pratica le competenze acquisite attraverso una collaborazione efficace e sinergica.
	MODULO 2	DI DIO	5		ICAR/13
	MODULO 1	RUSSO	5		ICAR/13

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
23462	STORIA DEL DIBATTITO PUBBLICO FILOSOFICO	DI BELLA	6	1° semestre	M-FIL/06	Il focus del corso sarà sul terremoto di Lisbona come prima catastrofe  mediatica. Verrano studiate le reazioni filosofiche a questo evento. Verrà  affrontato il problema del rapporto tra catastrofe e rivoluzione. Il terremoto di  Lisbona servirà da esempio di come il dibattito pubblico europeo possa a volte  coincidere con la storia della filosofia.
23463	PATRIMONIO CULTURALE DEL MONDO ARABO-ISLAMICO	SPALLINO	6	1° semestre	L-OR/12	ll corso intende analizzare il patrimonio culturale, materiale e immateriale,   arabo islamico. Gli ambiti di indagine partiranno dal concetto di Libro e Lingua  sacra, dai pilastri della fede islamica comparata con i riti cristiani orientali e poi   esplorare la loro espressione  esprime artistica, monumentale, calligrafica,  iconologica.  Agli studenti si forniranno gli strumenti adatti e necessari per  comprendere tale processo di ricezione e rilettura, che dovrà essere inquadrato  anche dal punto di vista storico.
23464	FILOLOGIA DIGITALE	TERESI	6	1° semestre	L-FIL-LET/15	Il corso mira a fornire allo studente conoscenza dei metodi e degli strumenti  della filologia digitale e dell'informatica umanistica. Partendo da una  conoscenza di base della critica testuale tradizionale e di questioni paleografico- codicologiche, storico-linguistiche e storico-culturali, il corso analizzerà le  problematiche proprie dell'applicazione del digitale alle edizioni critiche  scientifiche  - con particolare riguardo a testi delle tradizioni manoscritte  medievali di area germanica - e la loro rilevanza nel discorso culturale  contemporaneo.
23466	ARCHEOLOGIA E TOPOGRAFIA DEL PAESAGGIO	FORGIA	6	1° semestre	L-ANT/09	Il corso dovrà consentire allo studente la comprensione storica delle attività  umane e dei beni culturali diffusi nel territorio, con particolare attenzione  all'evoluzione del paesaggio rurale, e assicurare la capacità di inquadrarli nel  loro contesto archeologico, topografico e cronologico. Attenzione privilegiata  sarà rivolta alla Sicilia.
04354	LEGISLAZIONE DEI BENI CULTURALI	VENTIMIGLIA	6	2° semestre	IUS/10	Gli obiettivi formativi del corso sono quelli di fornire agli studenti ed alle  studentesse le principali nozioni relative alle distinte fasi evolutive della      legislazione dei beni culturali, con peculiare riferimento alle distinte categorie dei  beni culturali ed al regime giuridico di tutela, uso, fruizione, valorizzazione in  relazione all'effettività del diritto alla cultura del "cittadino"-utente. Il corso si propone di fare acquisire conoscenze avanzate ed aggiornate  della  disciplina giuridica  e dei poteri delle pubbliche amministrazioni sui beni culturali  pubblici e privati, nell'attuale evoluzione espansiva della digitalizzazione  applicata alla gestione del patrimonio culturale e delle peculiari linee d'azione  delle politiche pubbliche stabilite nel PNRR 2021-2026
13521	TEORIA DELLA TRADUZIONE	LAVIERI	6	2° semestre	L-LIN/04	Introduzione alla teoria della traduzione (16 ore) Sfuggita alla rigidità dei modelli linguistici, la traduttologia ha acquisito negli  ultimi anni una completa autonomia disciplinare nell’ambito delle scienze umane  e sociali. Gli studi condotti a partire dagli anni Settanta hanno consentito di  individuare, al di là di una poetica normativa e in favore di una metodologia di  carattere funzionale e descrittivo, i fattori storico-culturali – sociali, antropologici,  estetici, ideologici – che entrano in gioco nel processo traduttivo. Questa prima  parte del corso si propone di seguire brevemente il percorso storico-teorico ed  epistemologico della traduttologia contemporanea, con particolare riferimento  alla traduttologia francese, angloamericana e italiana.      Corso monografico (24 ore) Come fare mondi con le traduzioni. Immaginari del tradurre e memoria sociale  In che modo la traduzione ha cambiato e continua a cambiare la storia della  realtà? Come, quando e perché le pratiche traduttive alimentano valori e saperi,  norme e credenze, senso e cultura? Dalla letteratura alle religioni, dalla  linguistica allo spiritismo fino alla psichiatria e all'etnografia, tradurre è  un'operazione cognitiva costitutiva nel processo di significazione simbolica del  mondo. A partire dall'analisi di specifici documenti testuali, linguistici e  iconografici, l'immaginario del tradurre viene a configurarsi come uno spazio  riflessivo di rara efficacia euristica, in cui interagiscono tecniche intellettuali e  modelli discorsivi, intelligenze collettive e identità numeriche, tradizioni  ermeneutiche e comunità emotive.  I testi d'esame sono gli stessi per studenti frequentanti e non frequentanti. Gli studenti Erasmus sono pregati di contattare il docente per ulteriori  informazioni sui contenuti del corso e sulle letture consigliate.
23030	TEORIA E TECNICHE DELLA SERIALITÀ	BERTONI	6	2° semestre	L-FIL-LET/10	Si intende guidare gli studenti alla conoscenza approfondita degli sviluppi della  teoria letteraria; all'approfondimento dei suoi rapporti con altre discipline e  campi culturali; all'analisi dettagliata di alcuni testi letterari particolarmente  impegnativi e complessi; alla maturazione di una visione indipendente della  materia. Il corso considera la serialità nel senso più lato, in tutte le sue forme, spesso  intrecciate tra loro: la serialità giornalistica dei reportage di viaggio, di guerra, di  inchiesta, di sport, che ricorre facilmente a tecniche romanzesche, quali la  suspense o il richiamo all’immedesimazione (da Serao a Hemingway, da Kapu cinski a Buzzati); la serialità letteraria dei grandi feuilleton (da Dickens a Dumas  a Sue), e quella formata dai sequel, dalle trasposizioni, dalle parodie delle opere  dal successo più longevo (come l’enorme fanfiction generata dalla produzione di  Jane Austen); la serialità televisiva, che combina le altre due, traendo spunto sia  dalla cronaca (specialmente dai casi di nera e dai “misteri di Stato” irrisolti), sia  dalla fiction (un tempo con veri e propri adattamenti di romanzi famosi, adesso  soprattutto con liberi pastiches di citazioni).  Stavolta il corso riguarderà in particolare la rappresentazione in queste varie  forme di serialità degli aspetti della vita materiale, dell’alimentazione quotidiana  soprattutto: il cibo come centro simbolico delle ingiustizie sociali nel Ventre di  Napoli di Matilde Serao; il cibo che nel Conte di Montecristo di Dumas è via via  fame disperata, ostentazione di lusso, momento di consolidamento o frattura  delle amicizie; il cibo dei grandi pasti Leitmotiv di Downton Abbey, al tempo  stesso segno di continuità e di cambiamento, luogo di conferma delle tradizioni  aristocratiche e di confronto e conflitto tra le generazioni e le classi.
23069	LINGUISTICA CONTRASTIVA	MIRTO	6	2° semestre	L-LIN/01	Il corso e' progettato per far si' che gli studenti ricevano una preparazione  avanzata in aree fondamentali della linguistica italiana e inglese, in particolare in  sottodiscipline quali la sintassi, la morfologia, la semantica, la lessicologia e la  lessicografia. Il corso, sviluppato in prospettiva contrastiva, si pone l’obiettivo di  rendere più spedita la lettura e la comprensione della lingua inglese e di  ottenere una più profonda conoscenza della lingua italiana. La disciplina, inoltre,  contribuisce alla preparazione di professionisti in possesso di adeguate  conoscenze riguardo le lingue naturali, ad esempio rispetto ai tratti tipologici, e  riguardo la capacita' di analisi della struttura di proposizioni anche di lingue  tipologicamente distanti rispetto a quelle normalmente note.
23459	TEORIE DELL'INTERCULTURALITÀ	MANDALA'	6	2° semestre	L-LIN/18	Stimolare la conoscenza delle stratificazioni culturali e della nascita  dell’etnocentrismo; approfondimento dei fenomeni migratori e analisi del quadro  della loro evoluzione storica, delle loro molteplici relazioni interculturali e della  formazione di contesti minoritari (in particolare religiosi, antropologici e  linguistici). Sviluppare e affinare la ricerca comparata al fine di individuare, sul  piano diacronico, affinità e divergenze e, su quello sincronico, sopravvivenze e  sviluppi dei paradigmi identitari delle culture. Assicurare l'acquisizione di metodi  di analisi e di strategia comunicative volte, rispettivamente, a impostare indagini  autonome e a comunicare i risultati conseguiti.
23460	TEORIA E STORIA DELLA CRITICA D'ARTE	AUF DER HEYDE	6	2° semestre	L-ART/04	L'insegnamento di Storia della critica d'arte si propone come un corso di lettura  che introduce gli studenti alla comprensione critica delle fonti letterarie,  storiografiche, didascaliche e teoriche relative alla storia dell'arte europea.  Tema specifico del corso è la fortuna critica di Giotto. Si tratta, in questo caso  specifico, del più importante pittore dell'Italia medievale che costituisce sin dal  Trecento l'oggetto di molteplici attenzioni letterarie e visive. Attraverso la lettura  e discussione delle fonti critiche giottesche sarà ripercorsa la fortuna testuale e  visiva di un'esperienza figurativa che ha saputo ispirare artisti ed eruditi, ma  soprattutto 'formare' spettatori dal Trecento fino al presente.
23461	STORIA DELLE MOSTRE E PRATICHE CURATORIALI	COSTANZO	6	2° semestre	L-ART/03	Il corso si pone come obiettivo una ricognizione sul ruolo del curatore d’arte  contemporanea attraverso lo sviluppo di un’adeguata conoscenza storico-critica  di alcuni esempi significativi di mostre internazionali.  Tra gli altri obiettivi: conoscenza generale della storia delle mostre e  approfondimento critico dei protagonisti, delle problematiche e dei fenomeni  della curatela e del sistema dell’arte senza tralasciare l’aspetto metodologico  dell’organizzazione delle mostre.  Collocare una mostra e una ricerca curatoriale nell’ambito delle coordinate  storiche e culturali in cui è realizzata con particolare riferimento al panorama  espositivo internazionale.  Alle lezioni in aula si affiancheranno quelle sul campo relative ad alcuni casi  studio. Parte integrante delle lezioni è, infatti, la visita alla mostre in corso a  Palermo (Museo Riso, ZACentrale Fondazione Merz, etc) con artisti e curatori al  fine di sviluppare competenze critiche e rispondere a quesiti teorico-pratici circa  la relazione artista/curatore, opera/spazio espositivo, opera/didascalia e le  affinità e le divergenze tra differenti tipologie espositive.
23465	ECONOMIA DELL'INDUSTRIA CULTURALE	PIRRONE	6	2° semestre	SECS-P/06	Il corso ha lo scopo di fornire allo studente una conoscenza dei meccanismi  economici che regolano e/o condizionano il funzionamento dell'industria  culturale, sia in generale che con riferimento alle diverse categorie e filiere,  quali: conservazione e gestione del patrimonio culturale, spettacolo dal vivo,  beni culturali riproducibili, arti visive. Una particolare attenzione sarà dedicata ai  costi di produzione e alle diverse modalità di finanziamento private e pubbliche,  in ottica di economia industriale  Al termine del corso lo studente dovrà essere in grado di identificare e  analizzare i problemi e le criticità relative ai temi analizzati, identificando  possibili soluzioni. A tale fine, egli acquisirà le competenze teoriche ed applicate  necessarie per agire come attore consapevole del mondo dell'industria  culturale, anche in relazione alle dinamiche territoriali nelle quali l'industria  culturale è immersa.
23467	ARCHEOLOGIA DEI PAESI DEL MEDITERRANEO	AIOSA	6	2° semestre	L-ANT/07	Il corso intende presentare l'Archeologia mediterranea da una prospettiva  storico-culturale approfondendo in particolare il suo passaggio da storia dell'arte  antica a disciplina tecnica e analizzandone il ruolo nel dibattito/scontro fra le  cosiddette “due culture”. Una parte cospicua del corso è rivolta all'analisi del  ruolo delle immagini nella società antica secondo i principi teorici della visual  culture contemporanea. Una certa attenzione verrà data al rapporto biunivoco  fra archeologia e potere tra esempi antichi, moderni e contemporanei tratti  dall'archeologia dei paesi del bacino del mediterraneo. Lo scopo è di fornire  elementi per l'individuazione di strategie di comunicazione del patrimonio  culturale che sappiano coniugare l'utilizzo di moderne tecnologie con contenuti  culturalmente elevati sia pure se trasmessi a diversi tipi di pubblico non  specialista.
23532	STORIA DELLE ISTITUZIONI EUROPEE	MARSALA	6	2° semestre	SPS/02	Il corso si propone di dare agli studenti e alle studentesse un quadro organico e  una visione d’insieme delle teorizzazioni dell’idea di Europa e dei progetti di  federazione al fine di favorire l’acquisizione di una solida conoscenza delle  radici storiche e culturali da cui prende avvio il processo di unificazione europea.  A tal fine saranno approfonditi il pensiero e i progetti dei maggiori protagonisti  italiani ed europei del processo d’integrazione europea. Sarà oggetto di  approfondimento il percorso istituzionale europeo e l’attuale struttura  istituzionale dell’Unione Europea posta in costante relazione con i progetti  europeisti e comparata ad altri sistemi oggi esistenti nel mondo.

