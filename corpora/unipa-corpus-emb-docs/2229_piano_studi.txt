Anno Accademico 2023/2024
Laurea magistrale in GEORISCHI E GEORISORSE
Per maggiori informazioni vai su http://www.unipa.it/struttura.html?id=1875
---------
Classe di Laurea magistrale in Scienze e tecnologie geologiche (LM-74)
Durata 2 anni
Sede PALERMO
Accesso libero
Dipartimento di Scienze della Terra e del Mare
Codice corso 2229
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
17201	GEOCHIMICA APPLICATA	VARRICA	6	1° semestre	GEO/08	Gli obiettivi del corso sono quelli di fornire allo studente una conoscenza della  composizione chimica della parte piu' superficiale della Terra, la distribuzione  degli elementi chimici nei vari comparti, le leggi che ne governano la mobilita.  Tra gli obbiettivi del corso vi e' quello di fornire opportune conoscenze di  carattere teorico e pratico sulle metodologie analitiche applicate alla  prospezione geochimica.
18134	GEOLOGIA TECNICA E GEOTECNICA C.I.	CAPPADONIA	9	1° semestre		Nella prima parte del corso si forniscono i principi della meccanica delle rocce lapidee, studiando il comportamento degli ammassi rocciosi fessurati con particolare riferimento alle caratteristiche delle superfici di discontinuita, alle modalita' di rilievo e alle metodologie di elaborazione statistica dei dati misurati in situ. Vengono studiate, successivamente, le proprieta' meccaniche della roccia integra e della roccia fessurata, con particolare riferimento alla resistenza al taglio lungo le discontinuita, evidenziando i principali criteri di rottura. Si affrontano, quindi i problemi di stabilita' negli ammassi rocciosi fessurati, utilizzando il modello di riferimento “rigido discontinuo”, con riferimento agli spostamenti cinematicarnente possibili e ai meccanismi di rottura. Si procede, poi, con lo studio statistico delle traiettorie dei massi in caduta dai fronti lapidei e con la mappatura delle aree a rischio per caduta massi e si forniscono indicazioni sugli interventi di mitigazione del rischio, nelle tre tipologie "attiva", "passiva" e “mista” e sui relativi criteri di scelta. Nella seconda parte del corso si affronta il problema del calcolo delle traiettorie dei blocchi in caduta dai fronti rocciosi al fine di individuare la zona di espansione dei blocchi. Vengono studiati i metodi empirici e quelli fisicamente basati, distinti in analitici e numerici. Infine si illustrano gli interventi di mitigazione del rischio geomorfologico da frane di crollo e ribaltamento, distinguendo quelli di difesa passiva (barriere paramassi ad elevato assorbimento di energia, rilevati rinforzati, valli e gallerie paramassi) da quelli di tipo attivo (reti metalliche a doppia torsione, pannelli di funi, imbracature e placcaggi) Conoscenza e capacità di comprensione: Conoscenza del quadro normativo generale relativamente al ruolo del geologo nei  settori di competenza (ambiente, georisorse, acque sotterranee e superficiali, difesa del suolo e protezione civile, geologia  tecnica e geotecnica; tipologie di indagine geologica; modellazione geologica per le valutazioni di pericolosità e rischio.  Conoscenza dei software di supporto alle analisi di dati geologici Capacità di applicare conoscenza e comprensione  Capacità di organizzazione dei piani di indagine; Capacità di elaborazione dati geologici finalizzati alla realizzazione di carte  tematiche per la pianificazione urbana e territoriale e alla definizione di modelli geologici. Capacità di applicare le  competenze del geologo in materia di difesa del suolo: progettazione di interventi di sistemazione. Capacità di valutazione  della vulnerabilità degli acquiferi. Caratterizzazione tecnica delle rocce finalizzata alla definizione delle condizioni di stabilità  dei versanti. Conoscenza dei software di supporto alle analisi di dati geologici Autonomia di giudizio Valutazione delle  problematiche di competenza del geologo; pianificazione delle fasi di studio e proposta di soluzioni progettuali e  raccomandazioni sulla base dei dati disponibili. Abilità comunicative Esposizione verbale e scritta dei risultati delle indagini.  Presentazione grafica e sintesi dei dati Capacità d’apprendimento Capacità di ricerca, informazione e aggiornamento.  Capacità di ricerca e di sintesi della letteratura scientifica e tecnica disponibile.
	MECCANICA DELLE ROCCE		3		ICAR/07
	GEOLOGIA TECNICA	CAPPADONIA	6		GEO/05
20691	COMPETENZE LINGUISTICHE IN INGLESE EQUIPARABILI AL LIVELLO B2		6	1° semestre		Apprendimento linguistico secondo il CEFR (Common European Framework of Reference for Languages).
03598	GEOFISICA APPLICATA	MARTORANA	6	2° semestre	GEO/11	Obiettivo del corso e' fornire solide conoscenze di base fisico-matematiche  applicathe a problematiche geofisiche, sia teoriche che sperimentali. Lo studente dovra' avere acquisito le seguenti competenze: 1) sapere effettuare connessioni tra le diverse metodologie geofisiche, 2) riconoscere o stabilire relazioni tra differenti parametri fisici del sottosuolo, 3) classificare i metodi geofisici in base ai campi fisici sfruttati, ai parametri fisici  delle rocce indagati, all’uso di sorgenti attive o passive. 4) formulare ipotesi in base ai dati ottenuti da sondaggi geofisici, 5) trarre conclusioni basate sui risultati ottenuti e sulle ipotesi verificate, 6) individuare i metodi geofisici piu' adatti a risolvere specifici problemi geologici,  applicando le conoscenze acquisite a situazioni reali.
20605	GEOLOGIA STRUTTURALE CON ATTIVITÀ DI CAMPO	GASPARO MORTICELLI	6	2° semestre	GEO/03	Il corso e' rivolto a studenti che si preparano a diventare geologi che vogliano intraprendere attivita' anche nell’ambito della geologia applicata. Offre l’opportunita' di una esperienza che spazia dall’osservazione diretta delle rocce affioranti alla raccolta di dati strutturali fino alla realizzazione di un progetto di cartografia tematica (realizzazione di una carta geologicostrutturale). Lo scopo e' quello di illustrare i metodi di raccolta dei dati geologici e strutturali, di elaborare (anche attraverso l’uso di software) e rappresentare gli stessi su una carta topografica. L’attivita' include riconoscimento e mappatura delle strutture tettoniche, misura degli elementi lineari e planari, proiezioni stereografiche di dati strutturali, analisi della geometria delle strutture tettoniche, realizzazione di sezioni geologiche, bilanciamento e retrodeformazione e ricostruzione del modello geologico del sottosuolo di un’area in studio.
	Gruppo di attiv. form. opzionali		6		
	Gruppo di attiv. form. opzionali II		6		
	Gruppo di attiv. form. opzionali III		6		
	Attiv. form. a scelta dello studente (consigliate)		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
13351	ALTRE CONOSCENZE UTILI PER L'INSERIMENTO NEL MONDO DEL LAVORO		2	1° semestre	
19807	SEMINARI ORDINE REGIONALE DEI GEOLOGI		1	1° semestre	
05917	PROVA FINALE		30	2° semestre	
18182	STAGES E TIROCINI		6	2° semestre	
	Gruppo di attiv. form. opzionali IV		18		
	Attiv. form. a scelta dello studente II		6		

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
09452	MORFOTETTONICA	DI MAGGIO	6	1° semestre	GEO/04	La morfotettonica e' la disciplina delle Scienze della Terra che si occupa della  genesi e dell'evoluzione delle forme del rilievo prodotte, direttamente o  indirettamente, dalla tettonica. Gli obiettivi del corso consistono nel: 1) fornire un  quadro completo delle problematiche riguardanti la morfotettonica attraverso  un’ampia disanima sulle forme tettoniche e sul ruolo della tettonica  nell’evoluzione del rilievo; 2) fornire strumenti per affrontare studi morfotettonici  attraverso l’illustrazione di metodologie di indagine, utili per la ricostruzione  dell’evoluzione geomorfologica e tettonica di aree significative; 3) fornire il  quadro complessivo su dati geologici/geomorfologici disponibili in letteratura,  per l’acquisizione di informazioni circa l’evoluzione morfotettonica di aree  orogeniche, di rift o cratoniche; 4) fornire elementi di discussione, attraverso la  proposizione di modelli morfotettonici, per facilitare l’acquisizione di una  capacita' critica utile all’interpretazione di differenti situazioni geomorfologiche e  tettoniche. Per raggiungere questi obiettivi, il corso e' articolato in: a) descrizione ed  illustrazione delle forme tettoniche; b) ruolo delle oscillazioni del livello di base  generale dell’erosione, nello sviluppo delle forme del rilievo; c) ruolo della  tettonica nelle variazioni del livello di base dell’erosione; d) descrizione di  metodologie di indagine per studi morfotettonici; e) descrizione dell’evoluzione  morfotettonica di aree della Terra rappresentative; f) interpretazione  morfotettonica di differenti situazioni geologiche/geomorfologiche.
19213	GEOMORFOLOGIA APPLICATA E RISCHIO IDROGEOLOGICO	ROTIGLIANO	6	1° semestre	GEO/04	Il principale obiettivo del corso e' di fornire agli studenti la conoscenza teorica e  gli strumenti di analisi necessari per una piena ed avanzata conoscenza dei  fenomeni di instabilita' geo-idrologica. Il corso e' infatti fortemente focalizzato  sullo studio di fenomeni franosi e fluviali. A tal fine, gli argomenti principali del  corso saranno l'idrologica ed i fenomeni franosi e fluviali, con una visione alla  scala di versante e di bacino. Per ciascuno di questi argomenti, saranno  studiate le principali relazioni funzionali che ne governano i processi e le loro  variabili di controllo, cosi' come gli strumenti per la caratterizzazione quantitativa      (misure sul campo e accesso a banche dati) e le tecniche di modellazione  attraverso cui i processi possono essere descritti. I temi saranno affrontati anche con una prospettiva verso applicazioni in termini  di definizione di scenari di suscettibilita, pericolosita' e rischio. Alla fine del corso, gli studenti saranno in grado di riconoscere (in remoto o sul  campo) le forme di instabilita, connettendo la loro attivita' ai processi di versante/ bacino e associando alle stesse possibili scenari di pericolosita. Una componente molto importante tra gli obiettivi del corso e' legato alla  capacita' degli studenti di discutere in modo appropriato i propri dati (acquisiti in  laboratorio) e di  illustrare le loro ipotesi interpretative.

Gruppo di attiv. form. opzionali III
Codice materia	Nome materia	Docente	CFU	Periodo	SSD	Obiettivi Formativi
05671	PETROGRAFIA APPLICATA	RANDAZZO	6	2° semestre	GEO/09	L'obiettivo del corso è quello di fornire una conoscenza delle proprietà  petrofisiche e tecnologiche per l’impiego delle rocce (lapidei) come materiali da  costruzione e aggregati e delle condizioni chimico-fisiche per la realizzazione di  materiali derivati da georisorse litoidi attraverso i processi pirotecnologici, quali  vetri, leganti, ceramiche e laterizi. Saranno altresì  specificamente approfondite o acquisite ex-novo le conoscenze  sui più diffusi metodi analitici per la caratterizzazione dei materiali solidi  cristallini ed amorfi: microscopia ottica (MO), diffrattometria a raggi X per polveri  (XRPD: X-ray powder diffraction), spettroscopia e microscopia infrarossa in  trasformata di Fourier (FTIR) e in riflettanza totale attenuata (ATR); analisi  chimica dei materiali solidi (XRF: X-ray fluorescence e ICP-MS: Inductively  coupled plasma mass spectrometry); analisi microtessiturale e analisi  d’immagine dei materiali solidi e analisi micro-chimica (SEM: scanning electron  microscopy, EPMA: electron probe micro-analysis), procedure di misura dei  principali caratteri petrofisici, porosità (mediante bilancia idrostatica,  porosimetria a intrusione di mercurio e porosimetro ad elio), assorbimento  d’acqua per immersione e capillarità, resistenza meccanica, resistenza a  flessione).  Verrà altresì valutato l’impatto tecnologico, industriale, ambientale ed  economico di rocce e materiali artificiali: LCA – Life Cycle Assessment  (valutazione del ciclo di vita dei materiali), materiali riciclati (sterili e/o scarti) e  loro reimpiego in diversi comparti industriali (ceramico, chimico e conciario) in      un'ottica di sostenibilità ambientale e di economia circolare. Principali applicazioni/Case studies: 1) Materiali da costruzione e pietre ornamentali  2) Inerti e cementi 3) Vetri e fusi silicatici: classificazione e materie prime per la produzione del  vetro 4) Laterizi e ceramiche: materie prime argillose e fondenti 5) Materiali nanostrutturati: consolidanti e protettivi per la conservazione dei  Beni Culturali. 6) Applicazioni forensi
10270	RISCHIO VULCANICO	AIUPPA	6	2° semestre	GEO/08	OBIETTIVI FORMATIVI  Obiettivo del Corso e' di fornire una preparazione dettagliata ed applicata  relativa alle problematiche applicative in campo vulcanologico. In particolare, il  corso mira: - l’acquisizione di una visione integrata delle problematiche applicative in  vulcanologia - la comprensione dei principi di base di rischio e pericolosita' vulcanica - lo sviluppo di adeguata conoscenza sulle tecniche di analisi geochimica  dell’attivita' vulcanica.

Gruppo di attiv. form. opzionali IV
Codice materia	Nome materia	Docente	CFU	Periodo	SSD	Obiettivi Formativi
05231	MICROPALEONTOLOGIA		6	1° semestre	GEO/01	Scopo principale dell’insegnamento e' quello di rendere lo Studente capace di riconoscere ed utilizzare i principali gruppi di microfossili fitoplanctonici trattati, prioritariamente i Nannofossili Calcarei, per applicazioni nel campo della biostratigrafia, cronostratigrafia, cronologia, paleoecologia, paleoceanografia. Il corso si propone altresi' di fornire conoscenze nel campo delle metodologie e delle problematiche connesse all’utilizzo dei microfossili nella ricerca petrolifera
05676	PETROGRAFIA DEL SEDIMENTARIO	SCOPELLITI	6	1° semestre	GEO/07	Obiettivo del corso è offrire agli studenti un'ampia panoramica sulle rocce  sedimentarie particolarmente importanti per un geologo dal momento che  ricoprono la maggior parte della superficie terrestre. Nell'ambito del corso  verranno forniti gli strumenti per potere descrivere e classificare una roccia  sedimentaria e per riuscire a ricostruirne l’ambiente di formazione. Per fare ciò  verranno illustrate le caratteristiche tessiturali macro e microscopiche delle  rocce sedimentarie e gli aspetti chimico-mineralogici al fine di definire i principali  processi che intervengono durante la loro storia evolutiva. Inoltre gli studenti  verranno coinvolti in attività pratiche in aula e se possibile in campagna.
06384	SEDIMENTOLOGIA	TODARO	6	1° semestre	GEO/02	Il corso si pone l'obbiettivo di far sviluppare conoscenze avanzate sui processi  sedimentari nei diversi sistemi deposizionali.  Nella prima parte del corso verranno sviluppati i principi di base della  sedimentologia in sistemi carbonatici attraverso il confronto fra ambienti  carbonatici attuali e sistemi mesozoici della Tetide.  Saranno previsti il riconoscimento e la classificazione dei principali costituenti  delle rocce carbonatiche, il riconoscimento delle facies e microfacies, i processi  e gli ambienti diagenetici, i processi di dolomitizzazione, la classificazione della  porosità primaria e secondaria. Infine saranno analizzati dettagliatamente i  diversi ambienti deposizionali attuali e fossili: piane tidali, lagune, margini  biocostruiti e sabbiosi, scarpate, ambienti pelagici. Nella seconda parte del corso saranno sviluppati i principi di base della  sedimentologia in ambiente terrigeno. A tal fine verranno illustrati i processi  fisici, chimici e biologici che presiedono la formazione dei vari tipi di sedimenti,  le differenti modalità del trasporto sedimentario, i diversi tipi di strutture  sedimentarie e i meccanismi di accumulo dei sedimenti.  Particolare riguardo sarà volto ai fattori di controllo della dinamica dei bacini  sedimentari: eustatismo, subsidenza, apporto sedimentario. Verrà sviluppata  l'analisi stratigrafico-sequenziale del riempimento dei bacini sedimentari con  esempi di campo e linee sismiche ad alta risoluzione.  Le attività in laboratorio saranno volte alla preparazione di campioni per studi  sedimentologici, analisi granulometriche, sezioni sottili, riconoscimento  macroscopico e microscopico delle principali strutture sedimentarie, all’analisi  delle microfacies carbonatiche secondo la classificazione di Dunham.
06441	SISMOLOGIA		6	1° semestre	GEO/10	Obiettivo del corso e' quello di fornire solide conoscenze di base  fisicomatematiche applicate a problematiche sismologiche e di sismologia applicata. Lo studente dovra' avere acquisito le seguenti competenze: 1) sapere riconoscere sismogrammi relativi ad eventi sismici differenti; 2) conoscere le principali tecniche di localizzazione ipocentrale; 3) conoscere le principali scale di magnitudo; 4) conoscere le principali tecniche per la determinazione dei meccanismi sorgente; 5) utilizzare gli strumenti statistici fondamentali per un’analisi della sismicita' a scala regionale; 6) essere in grado di utilizzare strumentazione sismologica; 7) essere in grado di applicare le principali tecniche di analisi dati; 8) essere in grado di estrare analizzare dati dai principali database
10702	CARSOLOGIA E SPELEOLOGIA	MADONIA	6	1° semestre	GEO/04	L’insegnamento si propone di fornire elementi per la conoscenza degli ambienti  carsici nei loro diversi aspetti e di fornire gli elementi di base per studi di  carattere applicativo nell’ambito delle Scienze della Terra. Verranno trattati i  fenomeni carsici in diversi tipi di rocce: carbonatiche, evaporitiche, quarzitiche,  analizzate le relative forme di superficie e sotterranee, ed esaminati i principali  meccanismi speleogenetici responsabili della genesi ed evoluzione delle cavita.  Lo studente acquisira' conoscenze sul clima delle grotte, sull’idrogeologia  carsica e l’uso dei traccianti, sulla pericolosita' e vulnerabilita' delle aree  carsiche. Verranno anche esaminati gli ambienti carsici quali importanti archivi  per studi paleoclimatici e paleoambientali. Alla fine del corso lo studente sara' in  grado di riconoscere i principali elementi che contraddistinguono un ambiente  carsico e le problematiche ad esso connesse, anche in termini di relazioni tra  ambiente superficiale e sotterraneo. Acquisira' le competenze e gli strumenti di  analisi critica per la raccolta e l’interpretazione di dati al fine di proporre modelli  genetici ed evolutivi degli ambienti carsici e di valutare la vulnerabilita' degli  stessi.
15310	PETROLOGIA DEL VULCANICO CON ATTIVITÀ SUL CAMPO	ROTOLO	6	1° semestre	GEO/07	Gli obiettivi  formativi principali del corso sono:  1) l’ acquisizione di una visione integrata della petrologia delle rocce  magmatiche, utilizzando i metodi della  petrologia sperimentale, della petrografia  microscopica, della geochimica isotopica, della petrografia del vulcanico.  Applicazioni di tecniche micro-analitiche, quali la spettrometria infrarossa (FT- IR). Adozione di un adeguato linguaggio tecnico ed abitudine all' elaborazione  personale ed argomentazione delle ipotesi di lavoro . Studio microscopico di  alcune eruzioni tipo di Pantelleria e Etna.  2)  lo sviluppo di adeguata conoscenza di terreno volta a  definire :  (i)  il  riconoscimento delle rocce vulcaniche, piroclastiche ed effusive; (ii) la loro  petrografia e le informazioni sulle dinamiche di alimentazione; (iii) il  riconoscimento delle tipologie eruttive; (iv) per i depositi piroclastici, tipologie e  modalita' di messa in posto, magnitudo eruttiva; (iv) la stratigrafia delle      ignimbriti,    correlazioni laterali e conseguenze sul rischio vulcanico. Redazione  di una relazione geologica con particolare attenzione alla resa grafica  degli  aspetti vulcanostratigrafici.
19214	RISCHIO IDRAULICO E SISTEMAZIONI IDRAULICO-FORESTALI	FERRO	6	1° semestre	AGR/08	Il corso si propone di fornire inizialmente agli studenti gli elementi applicativi  necessari per la redazione di uno studio idrologico finalizzato sia alla stima delle  precipitazioni di massima intensita' e fissato tempo di ritorno sia a quella dei  massimi annuali delle portate al colmo di piena. Per entrambi gli studi saranno  utilizzate le metodologie regionali messe a punto dal Gruppo Nazionale per la  Difesa dalle Catastrofi Idrogeologjche. Verranno inoltre presentati, nella visione  unitaria di bacino idrografico, i problemi di rischio idraulico riguardanti i differenti  tratti (montano, medio-vallivo e vallivo) di un corso d’acqua naturale e gli  interventi di mitigazione attuabili. Il Corso prevede inoltre la presentazione di un  modello distribuito per la stima della produzione di sedimenti a scala di versante  e la sua applicazione ad un bacino campione.
22463	APPLICAZIONI GIS  AVANZATE C.I.	ROTIGLIANO	6	1° semestre		Il modulo si pone come obiettivo quello di fornire allo studente tutte le necessarie conoscenze per processare dati GIS  acquisiti direttamente dalle banche dati regionali e nazionali ufficiali e di utilizzarli per eseguire analisi territoriali di  suscettibilità o pericolosità, connesse con fenomeni geomorfologici. Il modulo si pone come obiettivo quello di fornire allo studente tutte le necessarie conoscenze per accedere a dati GIS (vector/ raster/grid) dalle banche dati regionali e nazionali ufficiali, così come da quelle disponibili presso enti di ricerca internazionali.
	ANALISI GIS E CARTOGRAFIA TEMATICA	CONOSCENTI	3		GEO/04
	ACCESSO E GESTIONE GEODATI	ROTIGLIANO	3		GEO/04
22464	GEOTERMIA ED ENERGIE RINNOVABILI	PARELLO	6	1° semestre	GEO/08	Il processo di trasferimento del  calore verrà esaminato utilizzando le principali  tecniche di indagine sia geofisiche che geochimiche  che permettono di  caratterizzare un sistema geotermico potenzialmente sfruttabile. Il corso  prevede inoltre la presentazione di alcuni casi di studio relativi allo sfruttamento  dell'energia geotermica in atto sulla superficie della Terra vedi Larderello e  Wairakei.
22466	BASIN ANALYSIS APPLIED TO NATURAL RESOURCE STUDIES	PEPE	6	1° semestre	GEO/03	Acquisire gli strumenti necessari alla comprensione della dinamica dei bacini  sedimentari a diversa scala di osservazione spaziale e temporale nell’ambito  della tettonica delle placche. Acquisire un approccio multiscala per lo studio dei bacini sedimentari.   Sviluppare delle conoscenze sulle più recenti metodologie qualitative e  quantitative per lo studio della dinamica dei bacini sedimentari e per  l’individuazione e distribuzione di risorse naturali rinnovabili e non rinnovabili. Acquisire conoscenze sulle moderne tecniche di interpretazione di dati geologici/ geofisici in 2D e 3D.
22590	CLIMATE CHANGE	INCARBONA	6	1° semestre	GEO/01	Comprensione delle metodologie, risultati e conclusioni di articoli scientifici con  tematiche sul cambiamento climatico. Capacita' di progettazione di analisi  geochimiche, geofisiche e micropaleontologiche per finalita' di ricerca in ambito  climatico e paleoclimatico. Analisi critica di temi di attualita' come riscaldamento  climatico globale.
16881	GEOCHIMICA ISOTOPICA		6	2° semestre	GEO/08	Giungere alla conoscenza del comportamento degli isotopi durante i principali  fenomeni geologici. Le cause del frazionamento Isotopico e del decadimento  radioattivo. Come il frazionamento isotopico sia influenzato dalla temperatura e  dalla chimica del sistema. Lo studio dei rapporti isotopici degli elementi  radiogenici per la discriminazione delle sorgenti dei magmi.
19804	GEOLOGIA AMBIENTALE E ANALISI GIS	CONOSCENTI	6	2° semestre	GEO/04	L’obiettivo principale del modulo e' fornire agli studenti la conoscenza scientifica  e metodologica necessaria per l’analisi delle risorse e dei rischi geologici di un  territorio, con particolare riguardo a quelli geomorfologici. Inoltre, l’insegnamento  si propone di fornire allo studente gli strumenti essenziali per: (i) lavorare con  dati vettoriali, tabelle e raster; (ii) estrarre attributi topografici ed idrologici da  modelli digitali del terreno (DEM); (iii) classificare quantitativamente le forme del  rilievo; (iv) sviluppare un progetto di analisi GIS per la valutazione della  pericolosita' da frana e/o dell’erosione idrica.
19834	SORVEGLIANZA ATTIVITÀ VULCANICA		6	2° semestre	GEO/08	Obiettivo del Corso è di fornire solide conoscenze e competenze sugli aspetti  teorici e sperimentali del monitoraggio geochimico e geofisico dei vulcani attivi  per la comprensione della dinamica eruttiva, oltre alla definizione dei parametri  di particolare interesse nella sorveglianza vulcanica. In particolare, si prevede di  fornire una preparazione sulle moderne tecniche di monitoraggio attraverso  l'analisi dei segnali continui e discreti prodotti dalle reti strumentali di  monitoraggio integrato (telecamere UV, stazioni MultiGas, etc.). Acquisizione  delle basi teoriche e pratiche delle moderne tecniche geochimiche di  monitoraggio dei vulcani attivi, in situ ed in remoto, supportata da attività di  laboratorio e di campo.
22459	PLANETOLOGIA E VULCANISMO PLANETARIO	IARIA	6	2° semestre	FIS/05	L'obiettivo didattico dell'insegnamento è quello di fornire agli studenti una  conoscenza di livello universitario del vulcanismo nei pianeti di tipo terrestre e  della composizione chimica di questi e dei principali oggetti rocciosi del sistema  solare.
22460	GEOFISICA PER PROVE NON DISTRUTTIVE	CAPIZZI	6	2° semestre	GEO/11	Fornire conoscenze sui metodi di indagine non distruttiva applicati alla  diagnostica dei materiali costruttivi e per materiali di pregio per strutture  monumentali. - Fornire conoscenze specifiche sui metodi diagnostici di tipo acustico, elettrico  ed ultrasonico finalizzati alla caratterizzazione dei materiali lapidei. - Fornire conoscenze specifiche sui metodi termografici e radiometrici.
22461	GEOCHIMICA DELLE ACQUE INTERNE E MARINE		6	2° semestre	GEO/08	L’obiettivo centrale del corso è quello di studiare e comprendere le leggi e i  processi che governano l’abbondanza degli elementi nell’ idrosfera, e come essi  interagiscano con le altre sfere geochimiche. Sarà discussa la composizione e  l’evoluzione dell’idrosfera in relazione alla storia del pianeta Terra. Saranno  analizzate specifiche applicazioni della geochimica e della geochimica isotopica  a problemi ambientali ed allo studio delle risorse idriche del pianeta. Saranno  discussi i principali cicli geochimici dell’idrosfera. Saranno forniti cenni  riguardanti la normativa che regola la Tutela delle Acque interne, di transizione  e marino costiere. Saranno forniti elementi per inquadrare la problematica della  acqua come risorsa necessaria alla sopravvivenza dell’uomo, ed in particolare  della sua qualità; in particolare, saranno discusse le perturbazioni indotte dalle  attività antropiche, cercando di cogliere gli effetti a breve e lungo termine sui  cicli naturali. Particolare attenzione sarà posta allo studio ed alla comprensione  di possibili cause di degrado di acque naturali ed all’approntamento degli  opportuni rimedi. Ad integrazione e completamento del corso saranno proposte  attività laboratoriali: in aula (elaborazione ed interpretazione di dati analitici ed  interpretazione di risultati; utilizzo di software per la modellizzazione delle  acque), sul terreno (Acque termali di Alcamo; le acque della Conca d’Oro), e  presso laboratori di analisi (DiSTeM, INGV, ARPA Sicilia); il percorso didattico- esperienziale consentirà ai partecipanti di sperimentare e familiarizzare con le  principali tecniche di campionamento e metodologie analitiche per l’analisi delle  acque naturali
22462	RISCHIO SISMICO E MICROZONAZIONE	CAPIZZI	6	2° semestre	GEO/11	Obiettivo del corso è fornire solide conoscenze di base fisico-matematiche  applicate a problematiche inerenti al rischio sismico e la microzonazione sismica. Lo studente dovrà avere acquisito le seguenti competenze: 1) utilizzare gli strumenti statistici fondamentali per un’analisi della sismicità a  scala regionale, 2) saper leggere una carta di pericolosità sismica, 3) discriminare differenti effetti di sito per la risposta sismica locale, 4) conoscere i concenti fondamentali per la microzonazione sismica; 5) conoscere le principali tecniche per la valutazione della risposta sismica  locale; 6) conoscere le principali tecniche per la caratterizzazione sismica dei terreni di  fondazione.
22465	INTRODUZIONE ALLA GEMMOLOGIA	SCIASCIA	6	2° semestre	GEO/06	Ottenere le conoscenze di base sulla denominazione, classificazione,  identificazione e caratterizzazione dei materiali  utilizzati come gemme, sui  depositi e i metodi estrattivi, sulle tecniche analitiche utilizzate per il  riconoscimento di gemme naturali, sintetiche e trattate.

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
12451	DIDATTICA DELLE GEOSCIENZE	MADONIA	6	2° semestre	GEO/04	Il corso si propone di illustrare i prinipali fondamenti epistemologici delle  Geoscienze e le principali metodologie e tecnologie didattiche per la costruzione  di attivita' e piu' in generale di un curriculum di Scienze della Terra coerente con  gli obiettivi fissati dalle Indicazioni Nazionali e dalle Linee Guida. Al termine del  corso lo studente avra' acquisito conoscenze e competenze di base  relativamente alle principali metodologie e tecnologie didattiche specifiche per  l’insegnamento scolastico delle Scienze della Terra e alla progettazione e allo  sviluppo delle attivita  di insegnamento relative alle Geoscienze.

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
19212	GEOLOGIA MARINA E RISCHIO MARINO COSTIERO	SULLI	6	2° semestre	GEO/02	Saranno approfondite le tematiche inerenti alle caratteristiche fisiografiche,  geologiche e geofisiche delle aree marine. Si studieranno i meccanismi di  formazione dei margini continentali sia attivi che passivi e degli oceani, con  riferimento ai modelli della tettonica globale. Si affronteranno le tematiche  relative ai rapporti tra subsidenza, eustatismo ed apporto sedimentario. Saranno illustrati i caratteri chimici e fisici delle acque marine, gli schemi di circolazione  superficiale e verticale delle acque, nonche' i meccanismi che regolano onde,  maree e correnti. Si inquadreranno infine i principali ambienti marini e la  sedimentazione. Saranno illustrati in dettaglio i principali metodi di indagine      nelle aree marine e le caratteristiche geologiche del settore centrale del Mediterraneo. Inoltre vengono fornite le conoscenze di base sulla zona costiera e affrontate le  problematiche relative ai rischi marini, alla vulnerabilita' costiera (naturale o  indotta) e alla sua difesa, come punto di partenza per una sua corretta gestione.
19217	CICLOSTRATIGRAFIA E CORRELAZIONI STRATIGRAFICHE	CARUSO	6	2° semestre	GEO/01	L'obiettivo e' quello di creare degli specialisti capaci di lavorare nel campo delle  ricerche petrolifere, in societa' minerarie oltre che e in centri di ricerca  specializzati per studiare l'evoluzione climatica del pianeta

