Anno Accademico 2023/2024
Laurea magistrale in ARCHITETTURA DEL PAESAGGIO
Per maggiori informazioni vai su http://www.unipa.it/struttura.html?id=1942
---------
Classe di Laurea magistrale in Architettura del paesaggio (LM-3)
Durata 2 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2243
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
20977	PAESAGGI E CULTURE C.I.	GAROFALO	12	1° semestre		Il modulo si propone di far familiarizzare gli studenti con le tecniche compositive di parchi e giardini storici attraverso la lettura  delle diverse epoche storiche e degli esempi principali. Agli allievi saranno proposte letture critiche di parchi e giardini, casi  esemplari da interpretare attraverso il riconoscimento di tecniche di progettazione, di elementi della composizione,  dell’evoluzione del modello di fruizione. Attraverso la didattica frontale ed esercizi di interpretazione e restituzione grafica  saranno affrontati i temi della progettazione paesaggistica nella storia. L’esercizio grafico consentirà agli studenti di allenarsi  al riconoscimento delle tipologie e prendere dimestichezza con gli elementi caratterizzanti la composizione. Il modulo si propone di presentare agli studenti le fonti e gli strumenti per lo studio storico del territorio e del paesaggio e di  fornire delle basi conoscitive adeguate all’acquisizione di un metodo di analisi e interpretazione critica degli stessi, proposto  anche attraverso l’introduzione di una mirata selezione di casi studio e visite didattiche. Strumenti e tecniche di analisi del  territorio e del paesaggio, con particolare riguardo alle trasformazioni e alle mutevoli configurazioni assunte nel tempo,  saranno sperimentati dagli stessi studenti nell’ambito di un’interazione tra le discipline dei moduli di cui si compone il corso,  anche attraverso il lavoro sul campo e lo svolgimento di esercitazioni. Per tale via si intende inoltre perseguire il più generale  obiettivo di omogeneizzazione dei profili formativi degli studenti in entrata, perseguito anche dall’insieme degli insegnamenti  previsti nella prima annualità del CdS.
	STORIA DELLA RAPPRESENTAZIONE DEL TERRITORIO E DEL PAESAGGIO	GAROFALO	6		ICAR/18
	GIARDINI STORICI	LEONE	6		ICAR/15
23357	ECOLOGIA PAESAGGI E TERRITORI C.I.	SCHICCHI	9	1° semestre		Definire il concetto di paesaggio in base ai diversi approcci disciplinari e la differenza tra paesaggio, territorio, ambiente,  habitat, spazio e simili - definire il concetto di paesaggio agrario e agro-forestale quale sintesi tra natura, storia, uso del suolo e percezione; - definire il concetto di Paesaggio Agrario Tradizionale (PAT); - fornire nozioni e tecniche analitiche per studiare i paesaggi agrari e agro-forestali, sulla base di un approccio olistico che  considera gli aspetti fisici, biologici ed antropici; - esaminare i lineamenti del paesaggio agrario siciliano, quale esempio paradigmatico di ecosistema mediterraneo in cui sono  riconoscibili le tracce di un’evoluzione da “paesaggio agro-forestale antico” agli innumerevoli “paesaggi agrari  tradizionali” (Coltura promiscua; Paesaggi semi-chiusi mediterranei; Paesaggi aperti mediterranei; ecc...); Gli obiettivi dell’attivita' didattica integrativa sono i seguenti: - uscite in campo per osservare dal vivo gli indicatori di diverse unita' ambientali e paesaggistiche, nonche' i principali  elementi del paesaggio rurale siciliano; - applicare indicatori spaziali utili per l’analisi territoriale e l’individuazione delle caratteristiche tessiturali del paesaggio  agrario.  -Definire i principi e gli strumenti della tutela a livello internazionale, nazionale, locale -Definire, attraverso esempi, principi e strumenti della valorizzazione degli elementi principali del paesaggio rurale siciliano; Obiettivo dell’insegnamento è quello di fornire agli studenti le conoscenze e gli strumenti conoscitivi e metodologici per la  descrizione e l’analisi della eterogeneità e complessità fisica, biologica ed antropica del paesaggio e dei territori, nonché per  la gestione degli ecosistemi alle diverse scale di riferimento. A tal fine saranno trattate le tecniche di rilevamento, di analisi e  di classificazione gerarchica del paesaggio finalizzate alla individuazione delle unità ambientali e di paesaggio. Particolare attenzione sarà posta allo studio della diversità biologica, intesa come elemento fondante nella valutazione della  qualità dei diversi paesaggi. Verranno approfondite anche le tematiche relative all’interpretazione della dinamica del paesaggio per la definizione delle  future traiettorie dei cambiamenti di uso del suolo. Le tematiche dell’ecologia del paesaggio saranno applicate alla pianificazione ambientale e alla riqualificazione territoriale sia  di ambiti urbani che di ambiti seminaturali, subnaturali e naturali.
	PAESAGGI RURALI TRADIZIONALI E PATRIMONIO CULTURALE	MOTISI	3		AGR/03
	ECOLOGIA DEL PAESAGGIO	SCHICCHI	6		BIO/03
20970	LABORATORIO DI PIANIFICAZIONE DEL PAESAGGIO C.I.	TODARO	15	2° semestre		Il modulo tratta della risorsa suolo come ecosistema, della sua organizzazione in unità di paesaggio complesse, della sua  analisi, classificazione e valutazione. Il corso si pone l’obiettivo di fare acquisire agli studenti gli elementi di base per acquisire  la capacità di leggere in modo analitico ed in un rapporto di causa/effetto, fattori e processi in pedopaesaggi naturali, agricoli,  forestali ed antropici, nonché le conoscenze di base delle metodologie di studio, di classificazione e di valutazione della  risorsa suolo per la sua corretta gestione in una ottica di sostenibilità ambientale. Particolare enfasi viene data alla definizione  teorica e pratica dei principali parametri di base atti a consentire ai futuri laureati di esprimere un giudizio, anche sintetico,  sulle qualità dei suoli. L’insieme di queste conoscenze consente di acquisire il “know how” necessario per la lettura di  cartografie pedologiche e tematiche e per l’applicazione delle tecniche di valutazione ai fini di una oculata gestione della  risorsa suolo sia in campo agro-forestale che extra-agricolo. Il modulo affronta lo studio dei processi e dei fenomeni che presiedono alla trasformazione del paesaggio (dalla sua  formazione, al suo sviluppo e alla nascita ed evoluzione dei fenomeni di degrado) al fine di fornire agli studenti gli strumenti  analitico-interpretativi a supporto della redazione di specifici strumenti di pianificazione. Saranno forniti i dispositivi di  conoscenza necessari per la comprensione dei diversi paesaggi, confrontando le teorie con i processi di trasformazione dei  paesaggi locali nelle diverse realtà territoriali, in particolare nazionali e regionali. Gli studenti acquisiranno, inoltre, le  competenze tecniche necessarie per l’elaborazione, comunicazione e presentazione degli strumenti di pianificazione del  paesaggio di area vasta, sviluppando le sensibilità necessarie e applicando le diverse normative nella prefigurazione degli  interventi di trasformazione/conservazione del paesaggio. Saranno sviluppate specifiche competenze nell’interlocuzione con i  diversi attori, istituzionali e non, che agiscono nei processi di pianificazione del paesaggio, con una particolare attenzione alla  gestione delle pratiche partecipative che coinvolgono attori qualificati, associazioni e cittadini. Il percorso formativo ha come obiettivo principale quello di fornire agli studenti una visione generale del concetto di  valutazione economica del paesaggio e degli impatti ambientali con i conseguenti danni economici derivanti dall’attività  antropica. Il corso mira, altresì, a fornire le conoscenze e gli strumenti teorici ed operativi necessari per utilizzare gli strumenti  economico-estimativi in autonomia collegando le conoscenze tecniche a quelle economiche e formulare giudizi di  convenienza economica e finanziaria in merito a piani/progetti in campo sia pubblico che privato.
	ANALISI E VALUTAZIONE DEI PEDOPAESAGGI	LO PAPA	6		AGR/14
	PIANIFICAZIONE DEL PAESAGGIO	TODARO	6		ICAR/20
	METODOLOGIE PER LA VALUTAZIONE DEL PAESAGGIO	DI FRANCO	3		AGR/01
20974	LABORATORIO DI ARCHITETTURA DEL PAESAGGIO I C.I.	TUZZOLINO	12	2° semestre		Il modulo si propone di fornire allo studente conoscenze sull’effetto dei fattori ambientali sulle piante arboree e sulle modifiche  indotte dalle piante sui parametri ambientali locali del clima urbano. A partire dalle peculiarità climatologiche che  caratterizzano l’ambiente urbano saranno forniti i criteri utili alla scelta delle specie arboree in rapporto sia alle interazioni  pianta-ambiente ed alle esigenze ambientali specie-specifiche che agli effetti della vegetazione arborea sul microclima  urbano. In particolare, gli studenti acquisiranno nozioni teorico-pratiche di base, relative alla funzione del verde urbano, alle  tecniche di impianto ed ai criteri di scelta del materiale vegetale per una razionale progettazione degli spazi verdi. Tali  conoscenze saranno utilizzate per la formulazione di tecniche di gestione e di valutazione sia di alberi isolati che di alberature  o parchi urbani. Un ulteriore obiettivo del corso è impartire conoscenze sull’uso di piante arboree per la modifica dei fattori  climatici locali e l’analisi degli effetti sui parametri che caratterizzano il benessere ed il comfort umano. Il modulo di Progettazione architettonica all'interno del Laboratorio di Architettura del Paesaggio si prefigge i seguenti obiettivi: - Lettura, comprensione e interpretazione dell'architettura del paesaggio nei suoi aspetti culturali, antropici, fisici e nelle sue  componenti naturali e artificiali. - Identificazione dei caratteri del paesaggio contemporaneo nei suoi aspetti strutturali e connessi all'architettura, con  particolare riferimento al contesto del Mediterraneo. -  Evidenziazione delle questioni critiche connesse al progetto di architettura nel paesaggio contemporaneo, alla luce delle  trasformazioni urbane, rurali e industriali e delle problematiche più attuali riguardanti l’economia del suolo e i cambiamenti  climatici. - Definizione del rapporto tra architettura e paesaggio, sia nella dimensione più ampia, legata alla modificazione strutturale  dei luoghi (scala paesaggistica), sia nella dimensione dei manufatti  capaci di interpretare strategicamente le relazioni tra  natura e artificio (scala architettonica).
	PIANTE ARBOREE ED ARBUSTIVE NELL'AMBIENTE URBANO	MOTISI	6		AGR/03
	LABORATORIO DI PROGETTAZIONE ARCHITETTONICA	TUZZOLINO	6		ICAR/14
	Gruppo di attiv. form. opzionali		6		
	Attiv. form. a scelta dello studente (consigliate)		8		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
20962	TECNOLOGIE DELLE AREE VERDI ED IDROLOGIA URBANA C.I.	CAROLLO	12	1° semestre		Conoscere i principali processi idrologici in ambito urbano e saper identificare soluzioni, metodi e strumenti innovativi  finalizzati al miglioramento delle condizioni ambientali in ambito urbano ed al contrasto ed alla mitigazione degli effetti del  consumo di suolo e della sua impermeabilizzazione. Acquisire strumenti atti a svolgere attività nel campo delle tecnologie  verdi, con specifico riferimento ai concetti elementari dell’idrologia agraria e tecnica applicate in ambito urbano. A conclusione  del corso, lo studente sarà in grado di conoscere gli approcci innovativi e coadiuvare nella progettazione delle più avanzate  tecnologie verdi destinate alla mitigazione del rischio idraulico ed alla gestione sostenibile del drenaggio urbano (SUDS),  sulla base di scelte consapevoli e ragionate, anche alla luce di considerazioni di carattere economico e sociale. Le informazioni fornite con il modulo di “TECNOLOGIE VERDI PER L’AMBIENTE URBANO” costituiscono le basi necessarie per la comprensione delle tematiche inerenti la progettazione e realizzazione di aree a verde pensile, giardini pluviali, verde  verticale, orti alti e aree inerbite in ambiente urbano. L’insegnamento introduce gli studenti alla conoscenza di tecniche,  specie e materiali per la realizzazione e gestione di sistemi (intensivi ed estensivi) di verde pensile a diversi livelli di in input colturali, giardini pluviali e aree inerbite. Attraverso la presentazione di casi studio ed esercitazioni in aula, vengono forniti agli studenti esempi pratici di realizzazioni in diverse condizioni ambientali e su tipologie diverse di edifici.
	TECNOLOGIE VERDI PER L'AMBIENTE URBANO	IACUZZI	6		AGR/02
	IDROLOGIA DELLE AREE VERDI	CAROLLO	6		AGR/08
21011	LABORATORIO DI PROGETTAZIONE DEGLI SPAZI APERTI C.I.	SCIASCIA	10	1° semestre		Il corso mira a fornire la conoscenza della difficile interazione fra città e campagna in quelle parti che si definiscono “margini  urbani”. Nella realtà dei luoghi si tratta di spazi aperti che non rispondono del tutto né alle “regole” della città, né a quelle della  seconda natura. Rispetto a tale situazione il laboratorio si propone di attuare una fase di conoscenza dei luoghi (lettura) e  una fase propositiva nella quale delle misurate ipotesi di progetto possono produrre una nuova compatibilità fra città e  campagna. Propedeutica alla fase di progettazione è un breve excursus di teoria della progettazione architettonica, urbana e  del paesaggio. Il modulo intende fornire agli studenti gli strumenti metodologici e tecnici per la pianificazione e la progettazione dei filari  alberati. Lo studente acquisirà conoscenze relative alla funzione ed evoluzione storica delle alberate, alla progettazione, alla  tipologia degli spazi verdi, ai criteri di scelta delle specie per l’ambiente urbano, alla tecnica di impianto ed alla manutenzione.  Attraverso un approfondimento schematico e verticale degli aspetti peculiari inerenti alle diverse specie arboree, lo studente  potrà acquisire le conoscenze tecniche e applicative più idonee per affrontare le problematiche relative alla ideazione e  realizzazione delle alberate urbane ed extraurbane.
	LABORATORIO DI PROGETTAZIONE DEGLI SPAZI APERTI	SCIASCIA	7		ICAR/14
	ALBERATE	MARRA	3		AGR/03
23351	INFRASTRUTTURE VERDI E BIODIVERSITÀ NELLA FORESTA URBANA C.I.	LA MANTIA	9	1° semestre		Il modulo si pone l’obiettivo di fornire agli studenti le conoscenze di base della ecologia forestale e della selvicoltura e li renda  tecnici consapevoli delle scelte da compiere nella realizzazione di nuove formazioni arboree siano esse urbane o anche  lineari come la vegetazione ripariale. Acquisiranno competenze relative alla autoecologia delle specie ma anche alle relazioni  ecologiche che le formazioni arboree sotto forma di boschetti, piccoli nuclei, formazioni lineari, etc. costruiscono. Saranno in  grado di valutare attentamente le azioni messe in atto sul territorio quali le “infrastrutture verdi”, per dare concretezza anche  ecologica ad azioni che rientrano genericamente nel tema delle reti ecologiche. Scopo delle esercitazioni è quello di  affrontare casi concreti scelti sul territorio e nelle città all’interno del quale verranno progettati impianti arborei multifunzionali.  Lo studente dovrà entrare in confidenza con un approccio multidisciplinare, tenendo conto dei vincoli reali esistenti sul  territorio quali gli incendi e il pascolo per le aree extraurbane. Il modulo si propone di fornire agli studenti conoscenze di base sull'artropodofauna (caratteristiche principali, riconoscimento  dei principali gruppi tassonomici, ecologia) utili per la definizione di protocolli di campionamento e monitoraggio finalizzati alla  conoscenza delle comunità e alla progettazione di “infrastrutture“ verdi per incrementarne abbondanza e diversità.
	FORESTA URBANA ED INFRASTRUTTURE VERDI	LA MANTIA	6		AGR/05
	INFRASTRUTTURE ECOLOGICHE E DIVERSITÀ DEGLI ARTROPODI	LO VERDE	3		AGR/11
23352	LABORATORIO DI ARCHITETTURA DEL PAESAGGIO II	LEONE	6	1° semestre	ICAR/15	Obiettivo del corso e' quello di lavorare nella grande varieta' e ricchezza, ma insieme unità e legame, delle specificità che contribuiscono alla formazione del progetto di paesaggio e degli spazi aperti, in modo da far acquisire allo studente la capacità di intuire la complessita' attraverso la selezione di un numero di questioni ristretto ma capace di indurre una catena di effetti. A conclusione del corso lo studente deve aver acquisito familiarità con l'idea di processo progettuale e deve saperne governare lo sviluppo nell'ambito di un'applicazione dotata di un programma di limitata complessità.
86626	INGLESE		4	1° semestre	
05917	PROVA FINALE		6	2° semestre	
07553	TIROCINIO		11	2° semestre	

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
20978	LABORATORIO DI DISEGNO ED ARCHITETTURA TECNICA C.I.	MAGGIO	6	1° semestre		Il modulo di disegno si propone di fornire agli allievi gli strumenti essenziali per l’interpretazione, la conoscenza e la  rappresentazione dello spazio tridimensionale nelle due dimensioni con processi manuali, CAD e di post-produzione. In particolare l’esperienza formativa e' finalizzata alla lettura degli elementi del paesaggio naturale e antropizzato. Una parte  del modulo riguarda l’insegnamento delle metodologie di rilevamento, al fine di condurre l'allievo al raggiungimento delle  capacita' teoriche e pratiche che gli consentano di comprendere, rilevare e disegnare lo spazio antropizzato. In tale direzione  si tratteranno i fondamenti teorici del rilevamento dell’architettura, con riferimenti storici e cenni dei diversi metodi tradizionali  e informatici. Obiettivo formativo dell'insegnamento è l’acquisizione della conoscenza del sistema tecnologico, costituito da classi di unità  tecnologiche, unità tecnologiche, classe di elementi tecnici ed elementi tecnici, finalizzata alla progettazione tecnologica di  organismi edilizi utilizzando materiali e tecniche costruttive della tradizione e della contemporaneità. Lo studente, in  particolare, acquisirà conoscenze relative: - alle problematiche connesse alla progettazione, alla scala architettonica,  pervenendo ad una sintesi di conoscenze capaci di far maturare un approccio complesso e integrato al progetto di  architettura; - alle problematiche inerenti la produzione, la messa in opera dei materiali da costruzione e le relative tecniche  costruttive; - alle problematiche inerenti alla progettazione sostenibile dell’involucro edilizio e dei diversi elementi tecnici che  possono concorrere al risparmio energetico, alla sostenibilità ed alla integrabilità col paesaggio naturale e costruito.
	ARCHITETTURA TECNICA	SAELI	3		ICAR/10
	DISEGNO	MAGGIO	3		ICAR/17
20981	PRINCIPI AGRONOMICI ED ELEMENTI DI BOTANICA C.I.	GRISTINA	6	1° semestre		Lo studente acquisirà le conoscenze fondamentali per un’elevata capacità di comprensione delle relazioni multifunzionali tra  produzione vegetale in agricoltura e fattori antropici e non antropici che la condizionano. In particolare, comprenderà i  principali meccanismi che determinano l’influenza di suolo, clima e delle principali tecniche agronomiche (lavorazioni del  suolo, irrigazione e drenaggio, fertilizzazione, compostaggio e controllo della flora infestante) sulle colture. Il corso introduce  inoltre allo studio dei rapporti tra agricoltura e ambiente, della gestione del territorio agricolo e pone le basi propedeutiche per  tutti i successivi corsi riguardanti i vari campi delle scienze delle coltivazioni (erbacee, arboree, orto-floricole). Il corso tende a fornire le conoscenze di base sulla Tassonomia Vegetale, con particolare riferimento ai principali gruppi di  gimnosperme ed angiosperme. In dettaglio saranno trattati i diversi aspetti della sistematica dei vegetali riguardanti la  nomenclatura botanica e le categorie tassonomiche. Verranno  studiate le principali famiglie e generi di piante  legnose e  saranno esaminate in dettaglio, oltre che osservate durante le esercitazioni, le specie  piu' diffuse nei nostri impianti.
	TASSONOMIA DELLE SPECIE VEGETALI	FICI	3		BIO/02
	PRINCIPI DI AGROECOLOGIA	GRISTINA	3		AGR/02

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
20923	VALUTAZIONE D'INCIDENZA AMBIENTALE	SCHICCHI	6	1° semestre	BIO/03	Il corso si prefigge l’obiettivo formativo di fornire allo studente le conoscenze di  base utili per poter operare correttamente nell’ambito della pianificazione e  programmazione territoriale, tramite la redazione di una Valutazione di  Incidenza  ambientale. A tal fine lo studente acquisirà le nozioni indispensabili  sulla normativa di riferimento, sugli habitat di interesse comunitario e sui taxa  endemici, rari o in pericolo di estinzione sia della flora che della fauna al fine di  riconoscere la valenza naturalistico-ambientale dei proposti siti di importanza  comunitaria, dei siti di importanza comunitaria e delle zone speciali di  conservazione.
21724	VALORIZZAZIONE DEI BORGHI RURALI	TUZZOLINO	3	1° semestre	ICAR/14	Il corso intende far compiere allo studente un percorso di conoscenza  dell’architettura rurale con particolare riferimento agli borghi rurali. Si  studieranno gli aspetti culturali, economici, ambientali e paesaggistici dei borghi      rurali in Sicilia evidenziando il rapporto tra architettura e campagna, tra natura e  artificio. A partire dalle più importanti questioni legate al progetto dell’architettura  rurale, si intende approfondire la conoscenza dei manufatti, dei loro principi  fondativi e del loro stato attuale. Il fine è quello di comprendere le strategie di  valorizzazione, i principi della riqualificazione e ri-funzionalizzazione per il  coerente inserimento dei manufatti all’interno del paesaggio rurale  contemporaneo.
23353	LAB. DI SISTEMI GREEN PER LA SOSTENIBILITÀ DELL'AMBIENTE URBANO	CORRAO	3	1° semestre	ICAR/10	L’insegnamento intende fornire agli studenti le conoscenze teoriche e pratiche  necessarie per lo sviluppo delle abilità progettuali utili all’organizzazione di spazi  pubblici e privati attraverso la definizione di componenti e sub-componenti  vegetati utilizzabili per la configurazione di involucri edilizi e/o spazi urbani  “(eco)sostenibili”, anche riferibili a differenti contesti climatici e, perciò, a  differenti tipi di vegetazione utilizzabili. L’obiettivo è formare professionisti in  grado di agire coscientemente in un concreto contesto (architettonico, urbano,  climatico, sociale, economico, produttivo) per contribuire allo sviluppo di città  sempre più orientate ai principi di sostenibilità e di (eco)compatibilita' degli  interventi, attraverso la prefigurazione di scenari di progetto “misurabili” nei loro  effetti benefici (in termini di riduzione dell’isola di calore, di rigenerazione  urbana, di prevenzione da diverse tipologie di rischio) attraverso un progetto di  nuovo paesaggio (urbano).
23355	TECNICHE PER IL PROGETTO DI PAESAGGIO NELLA CITTÀ CONTEMPORANEA	OLIVETTI	3	1° semestre	ICAR/15	Il corso “Tecniche per il progetto di paesaggio nella città contemporanea” ha  come principali obiettivi formativi lo studio e la conoscenza delle questioni che  investono lo studio dello spazio aperto urbano con particolare riferimento a  luoghi come: piazze, giardini, parchi e luoghi di particolare complessità come  spazi industriali o segnati dalle infrastrutture. Lo studente deve quindi essere in  grado, al termine del corso, di applicare gli strumenti necessari per il processo di  lettura ed analisi delle strutture urbane, con particolare riferimento agli elementi  naturali in esso contenuti. Obiettivo formativo principale del corso è quello di  trasmettere allo studente la comprensione dell’assoluta inscindibilità tra progetto  dello spazio aperto e progetto dello spazio costruito della città.
23356	LABORATORIO DI TECNICHE DI RIMBOSCHIMENTO E URBAN-FORESTRY	LA MANTIA	3	1° semestre	AGR/05	Il principale obiettivo di questo laboratorio è trasferire agli studenti competenze  tecnico-pratiche specifiche per elaborare progetti per la realizzazione di  rimboschimenti o piantagioni con finalità produttive in ambiente Mediterraneo in  aree naturali e seminaturali e negli ambienti urbani e suburbani nel rispetto  dell'ambiente e con elevata capacità di resistenza e resilienza agli incendi e ai  cambiamenti climatici e alle condizioni delle città.

