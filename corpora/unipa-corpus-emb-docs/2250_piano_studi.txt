Anno Accademico 2023/2024
Laurea magistrale in RELIGIONI E CULTURE
Per maggiori informazioni vai su http://www.unipa.it/struttura.html?id=2017
---------
Classe di Laurea magistrale in Scienze delle religioni (LM-64)
Durata 2 anni
Sede PALERMO
Accesso libero
Dipartimento di Culture e società
Titolo congiunto con Pontificia Università Lateranense, Roma (HOLY SEE (VATICAN CITY STATE))
Codice corso 2250
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
21544	FONTI, METODI E FONDAMENTI DELLA STORIA DEL CRISTIANESIMO	PAPASIDERO	6	1° semestre	M-STO/07	In linea con gli obiettivi formativi e gli sbocchi occupazionali del CdS,  l’insegnamento intende affrontare, sul lungo periodo e nell’ambito del  cristianesimo, la trattazione dei fenomeni definibili come “ierofanici” o miracolosi  (apparizioni, visioni, stigmatizzazioni, miracoli di guarigione, estasi, ma, in senso  estensivo, anche esorcismi, manifestazioni diaboliche ecc.), che riassumono  alcune tra le modalità con le quali i cristiani nel corso dei secoli si sono relazioni  con la sfera dell’invisibile. L’analisi proposta è finalizzata a cogliere l’evoluzione  dei contesti storico-culturali e delle dinamiche storico-antropologiche che si sono  susseguite dal I secolo a oggi intorno a tali fenomeni del cristianesimo. Lo studio  avverrà seguendo l’antologia messa a disposizione dal docente e contenente  brani tratti da una molteplicità di fonti (testi agiografici, raccolte di miracoli,  resoconti di eventi considerati non ordinari, diari, ecc.), offerti in traduzione  italiana. Più nel dettaglio, il corso si prefigge di:  - comprendere e analizzare l’evoluzione, sia nelle sue costanti che nelle sue  innovazioni, dei fenomeni “ierofanici” e mistici dall’origine del cristianesimo a  oggi mediante una serie di esempi e casi di studio; - cogliere la consistenza, l’originalità di interpretazione e le modalità di  comunicazione tra l’umano e il divino attuati nei contesti cristiani nel corso del  tempo; - comparare e analizzare criticamente alla luce di una metodologia storico-critica  e storico-antropologica i fenomeni in esame.
21548	FONTI, METODI E FONDAMENTI DELLA STORIA DELLA CULTURA	COMETA	6	1° semestre	L-FIL-LET/14	L'UOMO MOSÈ E LA RELIGIONE MONOTEISTICA. ANTROPOLOGIA DELLA  RELIGIONE, NARRAZIONI E  CULTURA VISUALE Il corso verte sulla formazione della filosofia della religione del padre della  psicoanalisi e sulle sue fonti testuali e visuali. In particolare si tratterà di  ricostruire il background degli scritti su Mosé, sia quelli di carattere storico- filosofico sia quelli di carattere artistico. Al centro delle lezioni vi saranno le varie  versioni de L'uomo Mosé e la religione monoteistica e lo studio sul Mosé di  Michelangelo che sarò occasione per una ricostruzione della cultura visuale di  Freud
21565	FONTI, METODI E FONDAMENTI DELLA STORIA DELL’ISLAM	DI DONATO	6	1° semestre	L-OR/12	Scopo del corso è di fornire agli studenti gli strumenti per una conoscenza di  base delle origini e della diffusione della civiltà islamica fino ad influenzare in  maniere e forme decisive le dinamiche politiche, sociali e religiose delle   contemporanee. La storia dell’Islam sarà ripercorsa nelle sue linee fondamentali  a partire dalla vita del Profeta Muhammad. In parallelo si richiameranno i principi  di base del credo islamico, attraverso  l’analisi delle sue fonti principali: il Corano  e la Sunna. Il corso avrà una sua dimensione orizzontale, tesa a presentare i  principi di base dell’Islam salvo poi affrontarli verticalmente con lezioni dedicate  ai temi di maggiore interesse. Dopo un’introduzione metodologica, il corso  intende offrire un’analisi approfondita dell’Islam come “ideologia” ed “ortoprassi”  nelle sue declinazioni classica, moderne e contemporanee presentando le  tendenze principali del dibattito politico e intellettuale islamico. In tal modo si  evidenzierà la stretta dialettica che intercorre tra la teoria e il contesto storico in  cui è stata elaborata. Tra gli argomenti affrontati nel corso vi saranno: l’arabia  pre-islamica, la vita e le opere di Muhammad, i califfi ben guidati, la mistica, il  tema del califfato, salafiti e salafismo, la filosofia islamica, la sharia ed i relativi  temi di diritto islamico, la condizione femminile (illustrata attraverso l’analisi di  alcuni versetti coranici), le sfide dell’islam moderno e contemporaneo.
21542	STORIA GLOBALE DELLE CHIESE CRISTIANE	D'AVENIA	6	2° semestre	M-STO/07	In linea con gli obiettivi formativi e gli sbocchi occupazionali del CdS,  l'insegnamento si propone di fornire gli strumenti di analisi critica e di ricerca  (fonti primarie e secondarie) utili alla contestualizzazione storica di processi e  dinamiche collegati all'attività missionaria e di evangelizzazione delle  confessioni religiose cristiane dentro e fuori l'Europa dal XV al XIX secolo. In  particolare, l'insegnamento si propone di perseguire i seguenti obiettivi formativi  specifici: 1) individuare la molteplicità degli attori, istituzioni e dottrine protagoniste della  diffusione del Cristianesimo europeo e della sua trasformazione in religione  mondiale in seguito al contatto con "altre" civiltà; 2) comprendere le modalità di collaborazione e conflitto tra Chiese cristiane e  potere politico nella pacificazione sociale e nell'espansione coloniale. 3) connettere l’evoluzione storica dei paradigmi storiografici relativi all'attività  missionaria delle Chiese cristiane con l'analisi interpretativa di specifici “case- study”.
21555	FONTI, METODI E FONDAMENTI DELLA STORIA DELLE RELIGIONI	DI TORA	6	2° semestre	M-STO/06	Conoscenza dell’oggetto e del metodo della disciplina, nel quadro delle Scienze  della religione. Dopo una panoramica iniziale sulle varie Scienze che si sono  occupate del fenomeno religioso dal sec. XIX in poi, il corso presenterà lo  statuto epistemologico della disciplina. In seguito, saranno illustrate le principali  religioni dell’umanità. Se ne studierà l’origine, le peculiarità rispetto al contesto  socio-culturale del tempo, e lo sviluppo storico (prospettiva diacronica). Nel  contempo, saranno individuate le costanti dell’esperienza religiosa (prospettiva  sincronica) così da mostrare le affinità e le divergenze tra le diverse tradizioni  religiose.
21563	FONTI, METODI E FONDAMENTI DELLA STORIA DELL’EBRAISMO	SILVERA	6	2° semestre	L-OR/08	Fornire un quadro complessivo delle molteplici elaborazioni culturali ebraiche  nelle diverse epoche storiche e in specifici ambiti geografici. Favorire il  confronto e il dialogo interculturale.
21627	SEMINARI TRASVERSALI: DIALOGHI RELIGIOSI	BRAGHI	6	2° semestre		L’obiettivo del corso è di fornire agli/lle studenti/esse alcuni strumenti per la  comprensione del ruolo che le religioni giocano nel passato e nel presente e  l’impatto della religione sulla cultura e sulla società, anche in riferimento agli  sviluppi più recenti, potenziando le loro conoscenze su tematiche afferenti al      Corso di Laurea magistrale in Religioni e Culture. I seminari trasversali del corso – tenuti dal docente e da un gruppo di relatori su  tematiche differenti – si soffermeranno su alcuni casi-studio di carattere storico,  teologico e culturale con il fine di far cogliere agli studenti la varietà e la  complessità delle implicazioni del “fatto religioso” sul mondo che ci circonda e  sullo sviluppo delle sue dinamiche – anche, ma non limitatamente – politiche,  sociali, economiche, culturali. Alcuni dei seminari trasversali verteranno, nello specifico, sulla peculiarità della  chiesa armena; sulla possibilità di identificare una teologia mediterranea  dell’accoglienza; sul revival religioso nell’Ucraina post-sovietica; sull’incontro- scontro tra cristiani, ebrei e musulmani nella Sicilia dell’età moderna; sulla  religione islamica sciita nel contesto italiano contemporaneo; sulla  corrispondenza di don Lorenzo Milani; sulle sfide generate dall’analfabetismo  religioso; sulle teologie islamiche del dialogo.
	Gruppo di attiv. form. opzionali		6		
	Gruppo di attiv. form. opzionali II		6		
	Gruppo di attiv. form. opzionali III		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
07553	TIROCINIO		6	1° semestre	
05917	PROVA FINALE		24	2° semestre	
	Gruppo di attiv. form. opzionali IV		6		
	Gruppo di attiv. form. opzionali V		12		
	Attiv. form. a scelta dello studente (consigliate)		12		

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
21541	SCRITTURE ED ERMENEUTICHE EBRAICHE	VERSACI	6	1° semestre	L-OR/08	- Riconoscere all’interno del canone ebraico e in quello veterotestamentario le  collezioni degli scritti profetici; per i testi analizzati, individuare la traiettoria  tradizione-redazione-teologia - Riconoscere le connessioni tra il contesto storico del singolo soggetto  profetico, il suo messaggio e la corrispondente opera letteraria - Valutare la peculiare posizione biblico letteraria del profeta Isaia
21549	SCRITTURE ED ERMENEUTICHE ISLAMICHE	ABRAM	6	1° semestre	L-OR/12	Il corso si propone di introdurre gli studenti e le studentesse a vari aspetti del  Corano e della sua interpretazione. Oltre al contesto d’origine del Corano, alla  sua struttura, cronologia e contenuti, il corso si focalizzerà sul pensiero  esegetico islamico classico e sui commentari coranici (tafsir), con un approccio  critico e diacronico, dagli esordi della disciplina alle diverse tappe del suo  sviluppo. Saranno presi in esame gli strumenti esegetici fondamentali, le fonti, le  principali scuole interpretative, nonché le relazioni con la tradizione preislamica,  ebraica e cristiana. Il corso, inoltre, mira a illustrare il ruolo e le strette relazioni  del commentario coranico con le altre discipline islamiche (linguistiche,  giuridiche, tradizionali, teologiche). Attraverso letture collettive e seminariali, al  termine del corso gli studenti e le studentesse apprezzeranno le prospettive e i  risultati degli studi di matrice islamica (e non) sulle origini e sul significato del  Corano e della sua ermeneutica.
21552	SCRITTURE ED ERMENEUTICHE CRISTIANE	PISTONE	6	1° semestre	L-FIL-LET/06	-Riconoscere all’interno del canone neotestamentario i diversi gruppi di scritti e,  per i testi analizzati, la traiettoria tradizione-redazione-teologia. -Riconoscere le connessioni tra le narrazioni sinottiche e gli apporti propri di  ciascuno scritto. -Valutare la particolare condizione dell’opera di Luca-Atti.

Gruppo di attiv. form. opzionali IV
Codice materia	Nome materia	Docente	CFU	Periodo	SSD	Obiettivi Formativi
07002	STORIA DELLE DOTTRINE TEOLOGICHE	CRAPANZANO	6	1° semestre	M-FIL/06	-Mostrare lo statuto epistemologico della teologia come scienza che pensa la  fede -Costruire una teologia dialogica con la scienza, con il pluralismo religioso, con il  dibattito pubblico e il contesto geo-politico -Definire la reciprocità epistemica tra teologia e rivelazione -Riconoscere per il cristianesimo la differenza della coscienza cristica -Uscire definitivamente da un contesto di cristianità mantenendo la categoria  storica e teologica di Traditio -Creare mediazioni teologiche sul fossato di Lessing tra verità e storia -Dare un fondamento epistemico e metastorico alla categoria di testimonianza
08931	STORIA DEL PENSIERO EBRAICO	PEPI	6	1° semestre	M-FIL/08	Il corso si propone di fornire  gli strumenti essenziali, di carattere storico,  bibliografico e critico, per orientarsi tra le manifestazioni del pensiero ebraico,  soprattutto antico e medievale,  nelle sue varie articolazioni    e dunque di  condurre lo studente ad orientarsi con competenza nel dibattito contemporaneo.  Si insistera' sulla stretta relazione tra pensiero ebraico, pensiero  greco antico  ed arabo-islamico. Si analizzeranno alcuni dei principali temi di riflessione  della  letteratura ebraica antica e medievale, quali: il rapporto fede-ragione; la  riflessione razionale su Dio, uomo, natura; la centralita' dell’ambito etico  all’interno della tradizione ebraica, il libero arbitrio, la dimensione sociale e  politica, il rapporto teoria pratica all’interno dell’ortoprassi ebraica  e le varie  forme di esegesi del testo sacro nelle altre religioni monoteistiche. Si metterà in  luce  l'importante  contributo del giudaismo alla cultura occidentale.   Gli studenti      non frequentanti devono concordare il programma con il docente.
09981	TEOLOGIA FONDAMENTALE	IMPELLIZZERI	6	1° semestre	M-FIL/01	Fornire gli strumenti di analisi critica e di ricerca storica utile a comprendere lo  statuto epistemologico della teologia cristiana, le sue articolazioni disciplinari e i  suoi principali temi dottrinali. Offrire strumenti per una teologia del dialogo  ecumenico e interreligioso in ascolto della voce della storia.
21536	FILOSOFIA DELLA RELIGIONE: STORIA E QUESTIONI	DI BELLA	6	1° semestre	M-FIL/06	Il corso intende illustrare un modello di soluzione teorica, tipicamente  occidentale, al problema della molteplicità storica delle fedi, con riferimento alla  storia dell’idea di “homo theologicus” in età tardo medievale, rinascimentale e  contemporanea. La filosofia della religione di Lessing rappresenterà un punto di  svolta per la cultura religiosa moderna.
21540	TEORIE DELLA SECOLARIZZAZIONE	VACCARO	6	1° semestre	SPS/01	La disciplina “Teorie della secolarizzazione” adotta uno sguardo concettuale  sulle categorie storicamente ereditate e analiticamente fondative della relazione  tra religione e politica, prospettando una loro declinazione all’interno di una  lettura complessa dell’era contemporanea.

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
21550	STORIA DELLE RELAZIONI INTERRELIGIOSE	PALERMO	6	2° semestre	M-STO/02	Acquisire conoscenze specialistiche su tematiche legate alle relazioni tra le  religioni monoteiste, tali da consentire di esprimere giudizi caratterizzati da  elevata competenza e di redigere saggi inerenti ai contenuti del corso.
21564	ANTROPOLOGIA DEL SACRO	BUTTITTA	6	2° semestre	M-DEA/01	Obiettivi del corso: fornire conoscenze avanzate sulle riflessioni antropologiche  sulla religione; approfondire l'analisi dei diversi orientamenti teorici e dei relativi  approcci metodologici evidenziandone le implicazioni interdisciplinari; illustrarne  le applicazioni e gli esiti nell'ambito delle culture tradizionali euromediterranea  con particolare riferimento alle pratiche, alle credenze e alle rappresentazioni  magico-religiose; approfondire le conoscenze necessarie alla conduzione di  indagini etnografiche sulle credenze e sulle pratiche magico-religiose; stesura di  testi descrittivi, analitici e interpretativi.
21566	GEOPOLITICA DELLE RELIGIONI	MERCATANTI	6	2° semestre	M-GGR/01	La religione rappresenta un fattore che contribuisce sempre più alla formazione  e al condizionamento delle relazioni internazionali e, in generale, della  geopolitica. Lo scopo del corso è indagare questo rapporto sulla base dei casi  studio proposti al fine di avviare un dibattito critico. Le carte e gli altri strumenti  geografici saranno utili durante il corso.

Gruppo di attiv. form. opzionali V
Codice materia	Nome materia	Docente	CFU	Periodo	SSD	Obiettivi Formativi
21527	MEDIA E RELIGIONI	MOGAVERO	6	1° semestre	L-ART/06	In linea con gli obiettivi formativi del CdS, l'insegnamento si propone di: 1. fornire gli strumenti per analizzare l'interazione tra dinamiche attuali del  fenomeno religioso e i mezzi di comunicazione, con particolare riguardo  all’influenza della religione sui media e dei media sulla religione; 3. fornire elementi di conoscenza relativamente all’organizzazione del sistema di  comunicazione dei media; 4. fornire elementi di conoscenza sulla organizzazione del sistema di  comunicazione della Chiesa Cattolica;  5. permettere l’acquisizione di una consapevolezza critica dei fenomeni e la  capacità di effettuare autonomamente collegamenti interdisciplinari e di  formulare giudizi.
21529	STORIA DELLA LITURGIA	TRAPANI	6	1° semestre	M-STO/07	In linea con gli obiettivi formativi e gli sbocchi occupazionali del CdS,  l'insegnamento si propone di offrire agli studenti/sse l’acquisizione di strumenti  per: - l’analisi critica dei diversi momenti evolutivi della storia della liturgia - la lettura dei riti cristiani in chiave antropologica - la capacità di mettere in relazione la ritualità cristiana con il modello culturale di  riferimento
21531	STORIA COMPARATA DELL’ARTE MEDIEVALE NEL MEDITERRANEO	TRAVAGLIATO	6	1° semestre	L-ART/01	Saranno esaminate le più significative testimonianze storico-artistiche realizzate  tra V e XV secolo nei paesi che si affacciano sul Mare Mediterraneo orientale e  occidentale (Sicilia e Italia Meridionale; Asia Minore, Siria, Palestina, Africa  settentrionale, Spagna), in stretta relazione con le tre religioni monoteistiche  (ebraica, cristiana, islamica), con particolare riguardo allo sviluppo  dell’architettura e delle arti figurative e decorative.
21532	ARCHEOLOGIA E STORIA DELL’ARTE PALEOCRISTIANA	VITALE	6	1° semestre	L-ANT/08	Il corso intende affrontare, secondo una prospettiva di indagine diacronica, i  principali aspetti della cultura artistica tardoantica, allo scopo di comprendere e  di inquadrare storicamente le nuove modalita' espressive della nascente arte  cristiana.
21535	TALMUD	RAVASCO	6	1° semestre	L-OR/08	Offrire agli studenti/alle studentesse la possibilità di conoscere la letteratura  rabbinica e lo sviluppo dell'interpretazione di alcune leggi fondamentali lungo la  storia dell'Ebraismo.
21537	STORIA DELLA FILOSOFIA ISLAMICA	SPALLINO	6	1° semestre	L-OR/12	ll corso intende analizzare l'origine e l'evoluzione della speculazione islamica a  seguito della ricezione del patrimonio filosofico greco a partire dal VIII secolo  fino al XII secolo. Durante questo periodo la riflessione islamica, sganciandosi  dalla matrice greca, verrà orientata in senso teologico, assumendo le  caratteristiche di un orientamento che si svilupperà nella cosiddetta filosofia  della illuminazione (ishraqi). Agli studenti si forniranno gli strumenti adatti a  comprendere tale processo di ricezione e rilettura, che dovrà essere inquadrato  anche dal punto di vista storico.
21539	ARTE SACRA: COLLEZIONISMO E MUSEI	DI NATALE	6	1° semestre	L-ART/04	Obiettivo del corso e' di fornire i contenuti della disciplina e il suo metodo di  studio, necessari per la formazione scientifico-culturale relativamente alle  competenze nel campo della Museologia e dei beni e patrimoni artistici. Nello  specifico, il corso mira alla formazione di figure professionali con specifiche  competenze storico-scientifiche e teorico-tecniche nel campo della museologia  e della storia del collezionismo, con uno sguardo particolare alla valorizzazione  di manufatti d’arte decorativa.
21528	DIASPORE, IDENTITÀ E MINORANZE RELIGIOSE	MANDALA'	6	2° semestre	L-LIN/18	Stimolare la conoscenza del fenomeno dell’emigrazione nel quadro della sua  evoluzione storica, delle sue molteplici relazioni interculturali e della formazione  di contesti minoritari (religiosi e linguistici). Sviluppare e affinare la ricerca  comparata al fine di individuare, sul piano diacronico, affinità e divergenze e, su  quello sincronico, sopravvivenze e sviluppi dei paradigmi identitari delle  minoranze religiose. Assicurare l'acquisizione di metodi di analisi e di strategia  comunicative volte, rispettivamente, a impostare indagini autonome e a  comunicare i risultati conseguiti.
21530	FILOSOFIE E RELIGIONI DELL’INDIA	SPANO'	6	2° semestre	L-OR/17	Il corso di Filosofie e religioni dell’India si propone di fornire alle studentesse e  agli studenti i contenuti, la terminologia specialistica che consenta loro di  orientarsi nello studio e i metodi fondamentali della disciplina, riservando una  particolare attenzione all’approfondimento agli aspetti cultuali e rituali dell’India  antica e contemporanea. In tal modo, verranno potenziate la capacità di  esercitare una riflessione di tipo critico sulle diverse questioni relative alle  religioni e alle filosofie sorte in India e alle scienze legate al loro studio, sul loro  senso e sui loro nessi reciproci, in una prospettiva di confronto e di dialogo,  promuovendo l’attitudine a problematizzare le conoscenze acquisite mediante il  riconoscimento della loro determinazione storica ed educando al rispetto delle  differenze.
21533	RELIGIONI DEL MEDITERRANEO ANTICO	CERAMI	6	2° semestre	M-STO/06	Il corso si propone di offrire agli studenti l’acquisizione di strumenti per  analizzare e leggere criticamente le religioni del Mediterraneo antico. Verranno  offerti gli strumenti utili per eventuali approfondimenti tematici al fine di avere  una visione integrale della letteratura, della storia e della teologia delle religioni  del Mediterraneo antico.  Dalla lettura delle fonti lo studente dovrà cogliere le analogie contenutistiche che  rivelano una koinè culturale di fondo che, pur variamente declinata e specificata  nel tempo e nello spazio, ha mantenuto elementi comuni significativi nel  Mediterraneo antico.
21534	CULTURA DELLA LEGALITÀ E SOCIETÀ MULTIRELIGIOSE	DINO	6	2° semestre	SPS/12	Obiettivo del corso è quello di analizzare il ruolo svolto dalle dimensioni rituali e  simboliche nei processi di costruzione, negoziazione e riconoscimento del self  nei contesti mafiosi. Una specifica attenzione sarà dedicata allo studio della  ritualità mafiosa e al peso che la religione esercita nei contesti mafiosi sia per  quel che riguarda le singole professioni di fede, sia per quanto attiene ai  processi di legittimazione finalizzati a costruire consenso intorno alle mafie. Si  parlerà della religiosità dei mafiosi, approfondendo i rapporti che, nel tempo,  hanno regolato le relazioni tra uomini di Chiesa e uomini di mafia, tra istituzioni  religiose e organizzazioni criminali e prendendo in esame diversi livelli di analisi.  Se da una parte ci si chiederà che significato assumano le devozioni e le  ritualità religiose e che ruolo svolga il ricorso alla fede dentro i contesti criminali,  si prenderanno anche in considerazione le posizioni che la Chiesa ha  progressivamente espresso nei confronti delle mafie, analizzando sia i  pronunciamenti ufficiali delle gerarchie ecclesiastiche, sia le prassi pastorali  messe in atto dai singoli sacerdoti sui territori, sia il dibattito ecclesiologico  maturato sul tema. Non sarà trascurato l’approfondimento di alcune questioni  cruciali emerse dagli studi e sollecitate dalla cronaca; tra queste, il rapporto tra  giustizia divina e giustizia terrena, tra pentimento e collaborazione, tra peccato e  reato; il problema dell’ammissibilità di una pastorale antimafiosa o la  controversa questione della scomunica. Punti nodali che chiamano in causa il  difficile rapporto tra Chiesa e Stato, sollecitati a confrontarsi sul comune terreno  dell’emergenza mafiosa da prospettive divergenti. Si metteranno in rilievo le  difficoltà della Chiesa ancora incapace di esprimere una linea di condotta  unitaria ma determinata nel tutelare la specificità del suo mandato e nel  preservare il suo linguaggio e la sua identità. Si descriveranno le più recenti  evoluzioni del controverso rapporto tra Chiesa e mafie, osservando come il  quadro di analisi sia divenuto oggi ancor più complesso per le profonde  trasformazioni intervenute nei sistemi criminali mafiosi e per l’emergere di nuove  questioni che chiedono strumenti di analisi più raffinati e azioni di intervento più  decise.
21538	STORIA DELLA TRADIZIONE MANOSCRITTA ISLAMICA	PANZECA	6	2° semestre	M-FIL/08	Tra il VII e il XVIII sec. il mondo islamico produsse un ricco e cospicuo  patrimonio manoscritto, principale mezzo di conservazione e di diffusione delle  opere. L’arte scribale, che fiorì a partire dal Medioevo, assunse la forma di  codex a partire dalle prime civiltà del Vicino e Medio Oriente. Copisti, miniatori e  rilegatori musulmani contribuirono alla ricerca di nuove tecniche di creazione di  libri, alcune delle quali rimasero in uso per oltre un millennio. Queste abilità si  riflettono nelle arti della carta, della calligrafia e delle miniature. Il corso mira a  illustrare le più importanti caratteristiche dei manoscritti islamici, fornendo una  panoramica degli studi dall’avvento dell’Islam fino all’età moderna e analizzando  esemplari delle principali tradizioni islamiche (kalam, falsafa, fiqh, tasawwuf,  etc...). Alcuni casi rappresentativi evidenzieranno l’importanza della  comprensione dei testi attraverso la loro ideazione e formazione, nonché tramite  la loro trasmissione e ricezione sotto forma di marginalia o commentari alle  opere.

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
04463	LETTERATURA LATINA MEDIEVALE E UMANISTICA	BISANTI	6	1° semestre	L-FIL-LET/08	1. Conoscenza delle linee generali della disciplina;  2. Conoscenza delle caratteristiche distintive della lingua e della letteratura  latina medievale e umanistica;  3. Individuazione dei generi letterari, degli autori e dei testi più significativi;  4. Individuazione dei legami fra la letteratura latina medievale e umanistica e la  letteratura latina classica da un lato e, dall'altro, le letterature romanze e  germaniche;  5. In particolare, identificazione delle principali caratteristiche della letteratura  latina medievale di argomento storico e cronachistico.
06946	STORIA DELLA PEDAGOGIA	ROMANO	6	1° semestre	M-PED/02	- Conoscenza teorica ed epistemologica delle tematiche storico-educative: gli  studenti/sse vengono introdotti/introdotte alla conoscenza dell’attuale dibattito  sullo statuto epistemologico della storia della pedagogia e al percorso che ha  condotto all’attuale identita' della disciplina - Conoscenze e competenze metodologiche: gli studenti/sse apprendono le  diverse metodologie della ricerca storiografico-pedagogica e vengono messi in  grado di svolgere in modo autonomo, critico e personale una ricerca storico- pedagogica - Conoscenza degli strumenti necessari per la ricerca storiografica: gli studenti/ sse riconoscono i metodi specifici della storia della pedagogia e l’utilizzo delle  molteplici fonti (dirette e indirette, scritte, orali, iconografiche) - Capacita’ applicative delle conoscenze acquisite in ricerche educative: gli  studenti/sse sanno applicare i contenuti e le competenze acquisiti nella realta'  educativa concreta - Capacita’ di utilizzare biblioteche, archivi, riviste e periodici: gli studenti/sse  familiarizzano con i luoghi in cui e' possibile effettuare una ricerca storico- pedagogica - Capacita’ di elaborare un metodo scientifico e personale di studio: gli studenti/ sse vengono messi/messe in grado di effettuare uno studio non mnemonico ma  critico e rigoroso della storia della pedagogia - Capacita’ di giudizio critico e autonomo su temi che riguardano la storia della  pedagogia: gli studenti/sse raggiungono una propria capacita' di giudizio  autonomo e critico riguardo alle teorie e alle pratiche educative della storia e alle  diverse interpretazioni elaborate nel corso del tempo  - Consapevolezza del rapporto di interconnessione tra la storia della pedagogia,  la storia sociale dell’educazione e la storia del pensiero filosofico: gli studenti/le  studentesse comprendono lo statuto noetico della storia della pedagogia, il  nesso inscindibile tra la storia della pedagogia e l’interpretazione della storia,  ovvero tra i fatti, le teorie, le pratiche educative e il lavoro dello storico - Competenze comunicativo-relazionali: gli studenti/sse vengono messi/messe  in grado di condividere in modo chiaro e consapevole le proprie conoscenze  acquisite in campo storiografico-pedagogico - Competenza nell’utilizzo del lessico di base della storia della pedagogia: gli  studenti sanno riconoscere la specificita' di ogni documento che riguardi la  storia della pedagogia
21661	TEOLOGIE PRATICHE COMPARATE	TORCIVIA	6	1° semestre	M-STO/07	L’insegnamento si propone di offrire nel “teologico-pratico” una chiave  interpretativa della comprensione della religione, superando così la tradizionale   equivalenza tra religione e dottrina. viene inoltre offerto un approfondimento  circa i modi specifici d'intendere il perdono all'interno delle tre religioni  monoteistiche.
22537	STORIA DELLE DOTTRINE ECCLESIOLOGICHE	LA DELFA	6	1° semestre	M-STO/07	Formalmente il corso avvia l’esplorazione storico-ermeneutica facendo  riferimento al graduale affermarsi di comprensioni di chiesa nelle tradizioni  testuali di Marco, Matteo, Luca, Giovanni e Paolo. L’indagine è poi rivolta:  all’epoca tardo-antica con la peculiare concezione di chiesa condizionata dalla  ricerca della sua unità, dalle controversie su chi e su cosa sia Cristo, e dalla  relazione della chiesa con la politeia; alle mutazioni di paradigma che durante il  Medioevo, a partire dalla riforma gregoriana, restringono la comune  comprensione della chiesa alla sua gerarchia, alle sue strutture e ai suoi  sacramenti; ai movimenti di riforma che, sebbene abbiano diviso la chiesa  occidentale, hanno avviato processi di emancipazione rendendo la percezione  della chiesa più integrale e inclusiva; alla cultura illuminista con il suo corollario  di trasformazioni sul piano sociale che comportarono un progressivo e sensibile  arretramento della Chiesa rispetto alle istituzioni politiche; all’atteggiamento più  realistico e critico verso se stessa nel ventesimo secolo, periodo in cui la  percezione di chiesa viene sfidata dal metodo della critica storica e  dall’emergere degli studi sociologici. Di questo periodo in particolare vengono  studiati quei movimenti intellettuali, tra cui l’esistenzialismo, il personalismo e il  postmodernismo, che hanno influenzato significativamente le dottrine      ecclesiologiche e avviato proficue discussioni all’interno delle maggiori  confessioni cristiane.
17963	HUMAN RIGHTS	MARCENO'	6	2° semestre	SPS/01	Educational Objectives The goal of the course is to give students critical tools to know, understand and  put in practice an approach useful to cope with consequences deriving by the  nexus working between human vulnerability reduction policies, building  resilience interventions, risk reduction strategies and the Neoliberal  Governmentality, in sustainable development and humanitarian real contexts.
20885	MIGRAZIONI, INTEGRAZIONE E DIALOGO INTERRELIGIOSO C.I.	DI PRIMA	6	2° semestre	IUS/11	Gli obiettivi del corso mirano all'acquisizione di competenze e di abilita' nel  campo della disciplina statuale del fattore religioso, della comparazione con  ordinamenti giuridici delle confessioni religiose e degli strumenti giuridici per  l'integrazione religiosa.

Gruppo di attiv. form. opzionali III
Codice materia	Nome materia	Docente	CFU	Periodo	SSD	Obiettivi Formativi
18698	LINGUA INGLESE LIVELLO  B 2		6	1° semestre		Si tratta del riconoscimento di competenze di lingua di livello B2 di tipologia F  con idoneita'. Non si tratta di una disciplina erogata dal Corso di Laurea LM-64  ma gestita per l'eventuale corso e per i test di valutazione dal Centro Linguistico  di Ateneo (CLA). Le stesse possono essere soddisfatte tramite la presentazione  di un certificato di livello equivalente presso adeguato ente di formazione accreditato, previa valutazione ed approvazione del CLA.
19815	LINGUA FRANCESE LIVELLO  B2		6	1° semestre		Si tratta del riconoscimento di competenze di lingua di livello B2 di tipologia F  con idoneita'. Non si tratta di una disciplina erogata dal Corso di Laurea LM-64  ma gestita per l'eventuale corso e per i test di valutazione dal Centro Linguistico  di Ateneo (CLA). Le stesse possono essere soddisfatte tramite la presentazione  di un certificato di livello equivalente presso adeguato ente di formazione accreditato, previa valutazione ed approvazione del CLA.
19816	LINGUA TEDESCA LIVELLO  B2		6	1° semestre		Si tratta del riconoscimento di competenze di lingua di livello B2 di tipologia F  con idoneita'. Non si tratta di una disciplina erogata dal Corso di Laurea LM-64  ma gestita per l'eventuale corso e per i test di valutazione dal Centro Linguistico  di Ateneo (CLA). Le stesse possono essere soddisfatte tramite la presentazione  di un certificato di livello equivalente presso adeguato ente di formazione accreditato, previa valutazione ed approvazione del CLA.
19817	LINGUA SPAGNOLA LIVELLO  B2		6	1° semestre		Si tratta del riconoscimento di competenze di lingua di livello B2 di tipologia F  con idoneita'. Non si tratta di una disciplina erogata dal Corso di Laurea LM-64  ma gestita per l'eventuale corso e per i test di valutazione dal Centro Linguistico  di Ateneo (CLA). Le stesse possono essere soddisfatte tramite la presentazione  di un certificato di livello equivalente presso adeguato ente di formazione accreditato, previa valutazione ed approvazione del CLA.

