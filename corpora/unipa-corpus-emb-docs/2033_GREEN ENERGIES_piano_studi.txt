Anno Accademico 2023/2024
Laurea magistrale in INGEGNERIA ENERGETICA E NUCLEARE
Curriculum: GREEN ENERGIES
Per maggiori informazioni vai su http://www.unipa.it/struttura.html?id=719
---------
Classe di Laurea magistrale in Ingegneria energetica e nucleare (LM-30)
Durata 2 anni
Sede PALERMO
Accesso libero
Dipartimento di Ingegneria
Codice corso 2033
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
18021	ANALISI DI SISTEMI ENERGETICI E TERMOECONOMIA	PIACENTINO	6	1° semestre	ING-IND/10	Il corso si propone di fornire una rigorosa conoscenza e comprensione dei  principi dell'energetica avanzata, dell'integrazione di processo e della  termoeconomia, cosi' da consentire allo studente di condurre analisi ed  ottimizzazioni di sistemi energetici semplici e complessi. Inoltre, il corso e' volto  a far acquisire agli studenti alcune capacita' di base nell'uso di software  specialistico per la simulazione e l'ottimizzazione di sistemi energetici; le  esercitazioni numeriche sono pertanto concepite per assicurare che gli studenti  siano in grado di applicare i principi acquisiti ad applicazioni e casi studio reali.
18025	SISTEMI A PROPULSIONE ELETTRICA E IBRIDA	DI DIO	6	1° semestre	ING-IND/32	L’insegnamento ha l’obiettivo di far acquisire allo studente conoscenze e  competenze relative ai sistemi elettrici e ibridi di automotive, nonche' quelle  necessarie a riconoscere e risolvere le problematiche ad essi connesse. Ulteriore obiettivo e' quello di far acquisire la consapevolezza circa la necessita'  di operare uno studio continuo ed autonomo durante tutto l’arco della futura  attivita' professionale, a causa della costante evoluzione normativa e legislativa  e del progresso tecnico e tecnologico.
23148	TERMOTECNICA E REGOLAZIONI TERMOFLUIDODINAMICHE	CATRINI	6	1° semestre	ING-IND/10	Obiettivo del corso è quello di approfondire lo studio della Termotecnica  applicata ai processi energetici e delle metodologie di calcolo di progetto e per  la caratterizzazione del funzionamento di apparecchi di scambio termico, di  caldaie e alla loro regolazione. Scopo del corso, oltre allo studio della teoria, è  l'acquisizione di una certa familiarità con le varie tecniche di calcolo. A ciò  tendono le esercitazioni, alle quali si raccomanda di aggiungere lo svolgimento  di esercizi anche con l'aiuto dei testi consigliati.
23198	IMPIANTI TECNICI E TECNICA DEL FREDDO C.I.	PANNO	15	Annuale		Il corso si prefigge di fornire le conoscenze che sono alla base della moderna progettazione, energeticamente orientata ed economicamente sostenibile, degli impianti di riscaldamento, raffrescamento e ventilazione degli edifici. Obiettivo del corso e' approfondire alcune tematiche inerenti le tecniche di produzione del freddo artificiale, con particolare  riferimento ai criteri che stanno alla base della progettazione e dell’esercizio dei sistemi. Lo studente, al termine del corso, avra' acquisito conoscenze e metodologie adeguate per la progettazione degli impianti  frigoriferi. Sara' in grado di valutare criticamente i risultati dei calcoli eseguiti, al fine di individuare la scelta ottimale  dell’impianto frigorifero, in funzione della specifica applicazione.  Lo studente sara' in grado di svolgere attivita' di consulenza al fine di indirizzare le scelte impiantistiche nel settore del freddo,  in modo corretto da un punto di vista energetico ed ambientale.
	TECNICA DEL FREDDO	PANNO	6		ING-IND/10
	IMPIANTI TECNICI	PANNO	9		ING-IND/10
23226	ENERGIA EOLICA, MAREOMOTRICE, GEOTERMICA E BIOMASSE C.I.	FRANZITTA	12	Annuale		Il corso ha come obiettivo quello di fornire una conoscenza adeguata degli aspetti metodologici-operativi relativi ad impianti  geotermici e a biomassa e la capacità di utilizzare tale conoscenza per interpretare e descrivere i problemi pratici che  riguardano tali impianti. Verranno analizzate le filiere di produzione della biomassa da coltivazioni dedicate e dal recupero degli scarti di lavorazione,  incluso i rifiuti solidi urbani, e un focus sulle tecnologie disponibili al loro utilizzo. Si analizzerà lo studio e caratterizzazione della fonte geotermica, a partire dalla modellazione dei fenomeni di scambio del  calore con il suolo. Si analizzeranno gli impianti a bassa entalpia per lo sfruttamento della fonte geotermica in applicazioni di  condizionamento. Il corso di propone di fornire le nozioni di base ed una metodologia per l’analisi delle principali tecnologie ed applicazioni  dell'energia mareomotrice. Il corso esamina anche lo stato dell’arte del settore dell’energia eolica, i limiti fisici e pratici di tale  risorsa, la sua modellazione matematica e valutazione del potenziale energetico. Al termine del corso lo studente sarà in  grado di descrivere le diverse tecnologie, i limiti teorici e costruttivi, risolvere problemi legati alla progettazione di impianti, del  loro dimensionamento e della stima dei potenziali energetici dei siti. Lo studente sarà inoltre reso edotto della legislazione  vigente e delle normative inerenti agli impianti eolici e mareomotrici.
	ENERGIA GEOTERMICA E BIOMASSE	CURTO	6		ING-IND/10
	ENERGIA EOLICA E MAREOMOTRICE	FRANZITTA	6		ING-IND/11
18022	SOLAR ENERGY SYSTEMS (in inglese)	LO BRANO	9	2° semestre	ING-IND/11	Il corso di propone di fornire le nozioni di base ed una metodologia per l’analisi  delle principali tecnologie di impiego dei sistemi solari termici e fotovoltaici.  Inoltre verranno esaminate le basi teoriche relative alla concentrazione solare e  verranno descritti gli impianti energetici che la utilizzano. Al termine del corso lo  studente sara' in grado di descrivere le diverse tecnologie, dimensionare un  impianto ed effettuare una analisi di pre-fattibilita' economica della soluzione  proposta.
19658	IDROGENO E SISTEMI DI ACCUMULO ELETTROCHIMICI	INGUANTA	6	2° semestre	ING-IND/23	Il corso si propone di fornire una conoscenza di base sui principi di  funzionamento, termodinamici e cinetici, delle celle a combustibile, batterie ed  elottrolizzatori. Introdurre alle problematiche tecniche ed ingegneristiche che  sottintendono al funzionamento dei diversi tipi di generatore. Informare sui  miglioramenti richiesti per un’applicazione a scala piu' estesa.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
05917	PROVA FINALE		15	2° semestre	
14197	SISTEMI ELETTRICI DI PRODUZIONE E TRASMISSIONE	MASSARO	6	2° semestre	ING-IND/33	Obiettivo del corso e' approfondire alcune tematiche inerenti la produzione e la trasmissione dell’energia elettrica con particolare riferimento ai criteri che stanno alla base della progettazione e dell’esercizio dei sistemi. Lo studente sara' in grado di affrontare, con sufficiente autonomia, le problematiche piu' comuni dell’impiantistica per la trasmissione, trasporto e produzione dell’energia elettrica, indagare e trovare le soluzioni piu' idonee per ciascuna applicazione.
23146	DATA-DRIVEN ENERGY LAB (in inglese)	LO BRANO	6	2° semestre	ING-IND/11	Il corso si propone di fornire le nozioni di base per l’acquisizione, lo storage e  l’elaborazione di grandi moli di dati tipici degli impianti a supporto dell’analisi di  sistemi per la produzione, conversione, distribuzione ed accumulo di energia.  Inoltre verranno illustrate le basi teoriche relative al funzionamento delle reti di  computer e dispositivi, dei database, della gestione ed elaborazione dei dati con  python, dell’utilizzo dei dati per la definizione di modelli previsionali tramite  algoritmi neurali. Al termine del corso lo studente sara' in grado di connettere e  configurare dispositivi per l’acquisizione dei dati e utilizzare gli stessi per  calibrare modelli analitici e black-box.
	Stage, Tirocini, Altro		9		
	Gruppo di attiv. form. opzionali		12		
	Attiv. form. a scelta dello studente		12		


Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
18043	NEUTRONICA	CHIOVARO	6	1° semestre	ING-IND/19	Il corso mira a fornire una panoramica delle principali problematiche  ingegneristiche connesse, in generale alla teoria del trasporto neutronico, ed in  particolare al funzionamento ed allo sviluppo di reattori a fissione nucleare. Inizialmente si introdurranno i concetti di base di fisica nucleare necessari per la  comprensione delle tematiche di interesse del corso. L’attenzione sara, dunque,  focalizzata alla teoria della diffusione neutronica, della moderazione e del  rallentamento continuo di Fermi. Verranno forniti elementi della teoria della  diffusione multi gruppo e cenni di teoria del trasporto. Al contempo l’attenzione  sara' focalizzata al concetto' di criticita' e al problema del progetto di un reattore  critico alla luce dei vari metodi teorici introdotti. In fine, sara' introdotta la teoria  cinetica del reattore puntiforme.
23141	NUCLEAR FUSION REACTORS (in inglese)	DI MAIO	6	1° semestre	ING-IND/19	Il corso mira a fornire una panoramica delle principali problematiche  ingegneristiche connesse al funzionamento ed allo sviluppo di reattori a fusione  nucleare, analizzandone i principali componenti e le pertinenti funzioni e  condizioni di sollecitazione. L’attenzione sara' focalizzata sulle principali reazioni di fusione nucleare  ipotizzate per lo sviluppo di reattori su scala industriale e sulle relative  caratteristiche energetiche. Si introdurra' il concetto di plasma quale quarto stato  di aggregazione della materia e se ne definiranno le principali grandezze  fisicomatematiche che ne consentono la caratterizzazione del comportamento,  quali la funzione di distribuzione delle specie particellari, la temperatura assoluta  nonche' il tasso ed il parametro di reazione. Si esamineranno i principali  processi collisionali tra particelle cariche di un plasma, introducendo il concetto  di lunghezza di Debye e si appuntera' l’attenzione sull’emissione di radiazioni di  bremsstrahlung e di ciclotrone. Si procedera' allo sviluppo dei modelli cinetici e  dei modelli fluidi di un plasma, appuntando l’attenzione su un modello  semplificato a parametri concentrati di un plasma omogeneo ed uniforme, che  verra' applicato al caso di un plasma D-T, consentendo di studiarne la dinamica  particellare ed energetica. Infine, si introdurranno i concetti di break-even ed  ignizione e se ne deriveranno i pertinenti criteri di Lawson. Successivamente, l’attenzione sara' focalizzata sul confinamento del plasma e  sulle relative metodologie, con particolare riferimento al confinamento  magnetico, nel qual caso si studiera' il moto di una particella carica in un campo  elettromagnetico in presenza di campi esterni, evidenziandone i moti di deriva e  gli invarianti del moto. Si analizzeranno le caratteristiche e la stabilita' dei  sistemi di confinamento magnetico aperti e chiusi, con particolare attenzione  agli specchi magnetici ed alle macchine TOKAMAK. Successivamente si  studieranno i principali componenti di un reattore TOKAMAK, quali i magneti, il  blanket ed i componenti ad alto flusso, e si studieranno le interazioni plasma- parete e la dinamica del trizio in un reattore di tal tipo.
23142	MISURE NUCLEARI E DOSIMETRIA	TOMARCHIO	6	1° semestre	ING-IND/20	Obiettivo dell'insegnamento e' lo studio dei metodi e tecniche per la misura delle  radiazioni ionizzanti allo scopo di valutare il rischio correlato al loro impiego e  individuare i dispositivi di protezione atti a ridurre il rischio radiologico a valori  accettabili. (vedere anche gli Obiettivi formativi riportati nel Regolamento  Didattico del Corso di Studio).
23145	ECODESIGN DI SISTEMI E PROCESSI	CELLURA	6	1° semestre	ING-IND/10	Il corso si prefigge di fornire le conoscenze necessarie per l’individuazione di  soluzioni per il miglioramento delle prestazioni energetico-ambientali (eco- design) di prodotti, servizi ed organizzazioni, per l'applicazione della  metodologia Life Cycle Assessment a prodotti e servizi, per l’ottenimento di  etichettature ambientali di prodotto, per l’analisi energetica di sistemi e processi  industriali.
23150	ENERGY SYSTEMS MODELLING LAB (in inglese)	LO BRANO	6	1° semestre	ING-IND/11	Il corso di propone di fornire le nozioni di base ed la metodologia per l’analisi e  la successiva modellazione in regime dinamico di sistemi e componenti che  producono o assorbono o trasferiscono energia. Inoltre verranno esaminate le basi teoriche relative al funzionamento dei più  comuni sistemi energetici (caldaie, impianti solari, geotermici, di accumulo  energetico, pompe di calore, etc.) . Al termine del corso lo studente sarà in  grado di analizzare e modellare le diverse tecnologie, dimensionare un impianto  ed effettuare una analisi di pre-fattibilità energetica della soluzione proposta  attraverso la generazione di serie storiche, diagrammi, e bilanci delle grandezze  più significative .
23151	CENTRALI E RETI TERMOFRIGORIFERE	PIACENTINO	6	1° semestre	ING-IND/10	Il corso si propone di fornire agli studenti una buona conoscenza e  comprensione delle caratteristiche di funzionamento, delle logiche di controllo e  verifica di efficiente funzionamento, nonchè delle soluzioni tecnologiche di  maggior interesse per le macchine a ciclo inverso a compressione di vapore,  con particolare riferimento alle unità idroniche funzionanti in modalità frigorifero  o pompa di calore. Inoltre, il corso esamina le soluzioni utilizzabili per  l'integrazione di tali unità di generazione in reti idroniche asserviti a un singolo  edificio o integrate in reti di distretto per la distribuzione di fluidi termovettori  caldi e freddi. Lo studente potrà così acquisire un'ampia visione delle  problematiche che attengono alla progettazione e alla gestione di tali tipologie di  sistemi, per i quali si prefigura nell'odierno scenario di transizione energetica  una crescente diffusione, anche nell'emergente logica delle comunità  energetiche.

