Anno Accademico 2023/2024
Laurea magistrale in SCIENZE DELLE PROFESSIONI SANITARIE DELLA PREVENZIONE
Curriculum: LM/SNT4 - SCIENZE DELLE PROFESSIONI SANITARIE DELLA PREVENZIONE
Per maggiori informazioni vai su http://www.unipa.it/struttura.html?id=2280
---------
Classe di Laurea magistrale in Scienze delle professioni sanitarie della prevenzione (LM/SNT4)
Durata 2 anni
Sede PALERMO
Numero posti in programmazine nazionale: 30
Dipartimento di Promozione della Salute, Materno-Infantile, di Medicina Interna e Specialistica di Eccellenza “G. D’Alessandro”
Codice corso 2282
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
22977	SCIENZE LEGALI E MEDICINA DEL LAVORO C.I.	SCAZZONE	9	1° semestre		Obiettivo cardine del presente corso è l’attenta disanima degli effetti indotti dall’esposizione a differenti sostanze  xenobiotiche, sulla salute dell’individuo. Nello specifico, verranno analizzati e compresi gli effetti nocivi e non voluti  conseguenti all’uso improprio di un medicinale, le risposte anomale ai farmaci su base genetica e gli effetti dannosi indotti  dalle associazioni farmacologiche nella pratica clinica. Verranno inoltre fornite indicazioni sui principali antidoti utili, nei settori  di emergenza assistenziale, per il trattamento delle intossicazioni acute e degli avvelenamenti. Lo studente dovrà inoltre  conoscere le basi neuropsicobiologiche della dipendenza e gli effetti tossici, acuti e cronici, conseguenti all’uso delle più  importanti classi di psicostimolanti. Le metodiche di prevenzione e di valutazione dei rischi in ambito professionale. Conoscenza e interpretazione dei dati di laboratorio nella pratica clinica
	TOSSICOLOGIA GENERALE	PLESCIA	3		BIO/14
	APPLICAZIONE DELLA RISK ANALYSIS NEI LUOGHI DI LAVORO	LACCA	3		MED/44
	BIOCHIMICA CLINICA	SCAZZONE	3		BIO/12
22978	SCIENZE GIURIDICHE ED ECONOMICHE C.I.	NICOLOSI	9	1° semestre		Il corso mira a fornire agli studenti i concetti fondamentali relativi alla progettazione, implementazione e utilizzo di sistemi di  programmazione strategica e controllo di gestione nelle aziende sanitarie. A tal fine, il corso è orientato all’apprendimento e  all’adozione di una prospettiva sistemica per progettare idonei sistemi di governo e valutazione della performance in grado di  supportare i meccanismi decisionali delle aziende sanitarie a vario livello (politico, strategico, operativo). Tale supporto si  fonda sulla comprensione ed esplorazione delle relazioni e del coordinamento tra le diverse discipline sottostanti al  funzionamento dei sistemi di programmazione e controllo (es., contabilità, pianificazione, strategia, reporting, analisi di  processo) sulla base delle specifiche caratteristiche strategico-organizzative delle aziende sanitarie. Il modulo mira a fornire agli studenti una conoscenza di base del sistema di diritto amministrativo italiano, con particolare  riferimento agli istituti giuridici indicati nel programma.  In tal senso, gli studenti acquisiranno una conoscenza generale dei principi costituzionali relativi all’organizzazione e  all’azione delle pubbliche amministrazioni, delle regole che disciplinano il procedimento amministrativo, delle tipologie di atti  amministrativi e delle ipotesi di invalidità, delle procedure ad evidenza pubblica, dei servizi e dei beni pubblici, della  responsabilità civile ed erariale dei pubblici dipendenti.  Sulle base delle conoscenze apprese, lo studente sarà in grado di individuare e di illustrare gli istituti di maggior rilievo del  diritto amministrativo, di comprendere e di interpretare le principali fonti normative che regolano la materia, di analizzare  alcune decisioni giurisdizionali relative a specifiche problematiche concrete, di confrontare le soluzioni proposte da dottrina e  giurisprudenza, di argomentare le proprie scelte, con adeguato linguaggio tecnico-giuridico, nella risoluzione di casi pratici. L'insegnamento si propone di fornire agli studenti le nozioni base delle regole concernenti il rapporto di lavoro alle  dipendenze delle pubbliche amministrazioni. Il corso analizza i principi e le regole di disciplina del lavoro alle dipendenze delle pubbliche amministrazioni a seguito della  c.d. privatizzazione del pubblico impiego, con riguardo sia al diritto sindacale sia agli istituti del rapporto di lavoro, tenendo  conto dei più recenti sviluppi normativi intervenuti nella disciplina del pubblico impiego contrattualizzato ma anche della  contrattazione collettiva di comparto. In particolare, esso si propone di fornire un’adeguata conoscenza del rapporto di lavoro intercorrente fra il lavoratore e le  pubbliche amministrazioni, in relazione ad argomenti quali la disciplina legale del rapporto di lavoro pubblico; gli aspetti  peculiari dei diritti e doveri delle parti coinvolte in un rapporto di lavoro pubblico, anche con riferimento alle forme di lavoro  flessibile; il contratto collettivo. Un’attenzione particolare è dedicata all’approfondimento della disciplina della dirigenza  pubblica e dei profili di responsabilità del dirigente.  In tal modo l’insegnamento mira alla maturazione di posizioni critiche giuridicamente fondate in relazione agli argomenti del  corso; allo sviluppo di una sufficiente capacità argomentativa e di un'adeguata proprietà di linguaggio in merito alle tematiche  affrontate durante il corso, in modo tale da poter dialogare anche con interlocutori specialisti.
	DIRITTO AMMINISTRATIVO	PREVITI	3		IUS/10
	DIRITTO DEL LAVORO	NICOLOSI	3		IUS/07
	PROGRAMMAZIONE E CONTROLLO NELLE AZIENDE SANITARIE	COSENZ	3		SECS-P/07
07558	TIROCINIO I  ANNO		15	2° semestre	MED/50	- Analisi del contesto organizzativo; - Promozione del cambiamento; - Sviluppo delle conoscenze delle influenze socio-culturali e biopsichiche sul  comportamento umano; - Sviluppo di progetti finalizzati alla promozione dell’innovazione nei percorsi  organizzativi nell'ambito della prevenzione; - Elaborazione di piani strategici per lo sviluppo del capitale umano; - Progettazione percorsi formativi di base, specializzanti e di formazione  continua; - Sviluppo di modelli di apprendimento dall'esperienza per condurre processi di  formazione professionalizzante.
14314	ULTERIORI CONOSCENZE LINGUISTICHE (in inglese)		3	2° semestre		Lo svolgimento del Corso e le relative modalità di erogazione sono organizzate  e stabilite dal Centro Linguistico di Ateneo (CLA). Gli studenti sono invitati a  consultarne il sito (https://www.unipa.it/amministrazione/direzionegenerale/  sspinternationalrelationsoffice/u.o.cla/)
22976	SCIENZE PEDAGOGICHE APPLICATE E PROMOZIONE DELLA SALUTE C.I.	LO VERDE	7	2° semestre		Conoscenza e capacità di comprensione Conoscenza delle principali teorie di sociologia della salute, con particolare riferimento al concetto di salute e di salute e  salubrità nei luoghi di lavoro. Possesso di conoscenze metodologiche idonee per rilevare e interpretare i bisogni di salute dei  lavoratori (ergonomia, salubrità, sicurezza etc...).  Comprensione delle principali teorie sociologiche sulla salute. I fondamenti istituzionali, teorici e metodologici. La costruzione  sociale del corpo e la narrazione della malattia.  Capacità di applicare conoscenza e comprensione. Gli studenti saranno in grado di applicare quanto appreso durante le  lezioni. In particolare modo saranno in grado di interpretare proficuamente il mutamento sociale che influenza l’evoluzione del concetto  di salute nei luoghi di lavoro. Saranno, inoltre, in grado di analizzare i principali modelli di integrazione dei servizi sociosanitari  nelle comunità locali.  Autonomia di giudizio. Grazie allo studio delle principali prospettive teoriche nell'ambito della sociologia della salute, all'analisi critica di case histories e a esercitazioni in aula, gli studenti acquisiranno autonomia di giudizio in  relazione allo svolgimento della professioni sanitaria. Abilità comunicative. Gli studenti dovranno sviluppare la capacità di esporre efficacemente le principali teorie studiate, di  illustrare i modelli e gli approcci analizzati e di evidenziare le ricadute strategiche ed operative di quanto appreso nel contesto  della medicina territoriale, ospedaliera e specialistica. Capacità d’apprendimento. La trattazione degli attuali approcci teorici alla sociologia della salute, il riferimento a studi di caso,  nonché ai contributi scientifici, permetteranno agli studenti di comprendere le principali dinamiche che concorrono alla  definizione del concetto di salute e di malattia modernamente intesi. L’antropologia medica da tempo ha proposto una riflessione critica sul concetto di malattia mostrando in che modo una  dimensione soggettiva sia profondamente connessa a dinamiche sociali, politiche, economiche e storico-culturali. Il modulo  relativo a questo insegnamento introdurrà i principali concetti della disciplina (bisogni, salute, malattia, sofferenza, corpo,  ecc.), per la comprensione delle dimensioni sociali, culturali, politiche ed economiche implicate, con particolare attenzione  all’analisi antropologica delle disuguaglianze legate al campo della salute delle nostre società complesse, caratterizzate da  presenze sempre più significative di popolazione con diversi background culturali. Saranno presentati studi di caso a  esemplificazione delle questioni affrontate.
	SOCIOLOGIA DELLA SALUTE	LO VERDE	4		SPS/07
	ANTROPOLOGIA MEDICA E DELLE PROFESSIONI SANITARIE	D'AGOSTINO	3		M-DEA/01
23002	METODOLOGIA DELLA RICERCA SCIENTIFICA C.I.	TODARO	11	2° semestre		Il corso si propone di presentare i concetti fondamentali di metodologia statistica finalizzata alla valutazione in sanità. Il  percorso formativo è finalizzato alla conoscenza/comprensione dei concetti fondamentali di statistica descrittiva e  inferenziale. Lo studente sarà in grado di svolgere/interpretare semplici analisi statistiche, anche attraverso l'uso del software  Excel Il Corso Integrato, si propone di fornire le competenze per partecipare attivamente alla ricerca clinica e sanitaria, diffonderne i  risultati e applicarli nella pratica professionale. Pertanto si propone di approfondire argomenti quali: Impostare un quesito di ricerca a partire dalle esigenze non soddisfatte della pratica clinica; Identificare aspetti etici implicati  nella propria ricerca; Scegliere le metodologie di ricerca più adeguate; Condurre la ricerca in ogni suo passaggio; Scegliere le  modalità più adeguate per diffondere i risultati della propria ricerca; Interpretare i risultati della ricerca clinica e sanitaria  pubblicata nella letteratura scientifica; Valutare l’opportunità di applicazione della ricerca alla pratica clinica e  all’organizzazione sanitaria Il corso si propone di presentare i concetti base necessari alla comprensione della struttura dei calcolatori elettronici digitali  programmabili, della memorizzazione dei dati e delle principali nozioni sull’algebra di Boole. Il corso inoltre affronterà le  tematiche legate alla progettazione ed all’utilizzo di database per la gestione e l’analisi di grandi moli di dati.
	STATISTICA APPLICATA ALLA VALUTAZIONE IN SANITÀ		4		MED/01
	GESTIONE DI DATI, BIG DATA E CENNI DI INFORMATICA	SEIDITA	3		ING-INF/05
	RICERCA CLINICA ED EBM	TODARO	4		MED/50

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
07580	TIROCINIO II ANNO		15	Annuale	MED/50	Conoscere i diritti e i doveri professionali, saper organizzarsi in attivita'  multidisciplinare, conoscere l’evoluzione delle professioni e le modalita' di  approfondimento della formazione professionale post- base, conoscere i metodi  di valorizzazione delle professionalita' nell’organizzazione del lavoro dei servizi      di prevenzione.
09494	SCIENZE DELLA PREVENZIONE -C.I.	AMODIO	8	1° semestre		L’insegnamento ha l’obiettivo di fornire agli studenti conoscenze più approfondite sulla salute e il benessere delle popolazioni  in relazione allo stato ambientale. Saranno descritte le principali matrici ambientali (aria, acqua e suolo) e le loro possibili  implicazioni come determinanti di salute per l’uomo e gli ecosistemi. Saranno analizzati i principali studi epidemiologici su  tematiche ambientali e forniti strumenti metodologici di valutazione della qualità ambientale e di sorveglianza dello stato di  salute dell’ambiente e dell’uomo attraverso l’analisi di matrici ambientali (Wastewater based epidemiology). Sulla base di conoscenze, comprensione ed applicazione di quanto appreso lo studente dovrà essere in grado di sviluppare  autonomia di giudizio nella formulazione di quesiti di interesse ambientale, di identificazione di criticità e di formulazione di  giudizi critici in base alle risultanze analitiche di studi su tematiche ambientali. L'insegnamento si propone di fornire agli studenti strumenti teorici e metodologici mirati allo sviluppo delle conoscenze in  ambito di analisi dei bisogni sia in relazione all’offerta sanitaria sia in relazione al concetto più ampio di salute  Nello specifico ci si attende che lo studente acquisisca conoscenze di base sulle modalità di misurazione del bisogno di  salute e della relazione dello stesso con i concetti di domanda sanitaria ed offerta sanitaria anche attraverso la valutazione di  modelli di assistenza e prevenzione integrati (PDTA, chronic care model…) o la valutazione delle performance dei servizi  sanitari di sanità. L’insegnamento descriverà le principali fonti di dati da cui ottenere informazioni sul bisogno sanitario e possedere  conoscenze in merito ai principali indicatori per la valutazione del binomio ambiente-salute e della qualità dei servizi sanitari  offerti alla popolazione in tutte le sue dimensioni, inclusa la sicurezza delle cure.  Lo studente dovrà possedere capacita' di analisi e comprensione del bisogno di salute della popolazione generale e dei  diversi potenziali gruppi target (popolazione pediatrica, popolazione anziana, soggetti con patologie cronico degenerative  etc). L’insegnamento mirerà inoltre a potenziare capacità di analisi e comprensione dei principi di inappropriatezza erogativa  applicati al governo dell’offerta sanitaria permettendo di acquisire la capacità di effettuare autonomamente una  microprogettazione dell’analisi del bisogno sanitario identificando la corretta fonte informativa da valutare, gli indicatori di  salute da prendere in considerazione e i target da proporre per misurare il raggiungimento di obiettivi di salute.  Sulla base di conoscenze, comprensione ed applicazione di quanto appreso lo studente dovrà essere in grado di sviluppare  autonomia di giudizio nella formulazione di quesiti di interesse sanitario, identificazione di criticità che possano derivare da  attività di programmazione ed offerta sanitaria non appropriate. Inoltre, lo studente dovrà essere in grado di esprimere giudizi  critici su indicatori di salute e di performance delle attività sanitarie al fine di identificare possibili aree e strategie di  miglioramento.
	SALUTE E SORVEGLIANZA AMBIENTALE	MAIDA	4		MED/42
	ANALISI DEI BISOGNI SANITARI	AMODIO	4		MED/42
09787	ALTRE ATTIVITA' FORMATIVE		5	1° semestre	
23005	PREVENZIONE E SCIENZE INFERMIERISTICHE C.I.	MAZZUCCO	7	1° semestre		L'insegnamento si propone di fornire agli studenti le basi e gli strumenti e metodologici delle Scienze infermieristiche per lo  sviluppo delle competenze di base e avanzate ed in particolare:  •Illustrare i fondamenti giuridici, clinici e deontologici del Nursing in Italia; •Descrivere gli aspetti metodologici di base e avanzati delle Scienze infermieristiche nell’area della Sanità Pubblica; •Descrivere le relazioni tra formazione-ricerca-pratica clinica, dirigenza e prevenzione;  •Descrivere le peculiarità dei vari livelli di formazione accademica in Italia ed in Europa; •Distinguere i diversi scopi della ricerca qualitativa e quantitativa;  •Descrivere l’applicazione della ricerca qualitativa e della triangolazione; •Descrivere le fasi di adattamento linguistico di uno strumento utile per la ricerca e gli aspetti psicometrici degli strumenti  applicabili per testare i costrutti in validità e affidabilità;  •Descrivere le diverse metodologie di revisione della letteratura e relativo reporting;  •Definire le peculiarità del metodo GRADE e descrivere le fasi essenziali per la costruzione di una Linea Guida secondo  Istituto Superiore di Sanità (ISS);  •Definire struttura e modalità di implementazione di procedure, protocolli e linee guida; •Descrivere gli aspetti peculiari della formazione accademica, nell’ educazione degli adulti; •Costruire una scheda di trasparenza; •Descrivere le metodologie docimologiche per la valutazione delle varie tipologie di apprendimenti degli studenti di un corso  di laurea. L'insegnamento si propone di fornire agli studenti strumenti teorici e metodologici mirati allo sviluppo delle conoscenze in  ambito di prevenzione primaria e secondaria. Nello specifico, ci si attende che lo studente acquisisca conoscenze di base sui differenti livelli di prevenzione e sulle  declinazioni degli interventi di prevenzione, anche con riferimento ad approcci e percorsi di prevenzione innovativi basati sulla  digitalizzazione.  L’insegnamento descriverà i principali strumenti di policy sulla prevenzione in adozione in ambito nazionale e regionale,  nonché le principali fonti informative a supporto della prevenzione delle malattie trasmissibili e non trasmissibili. Lo studente dovrà possedere capacità di analisi e comprensione del bisogno di salute in termini di prevenzione espresso  dalla popolazione generale e dei diversi potenziali gruppi target.  L’insegnamento mirerà, inoltre, a potenziare capacità di analisi e comprensione dell’efficacia degli interventi di prevenzione,  permettendo di acquisire la capacità di misurare tali interventi attraverso gli indicatori epidemiologici e di salute. Sulla base di conoscenze, comprensione ed applicazione di quanto appreso lo studente dovrà essere in grado di sviluppare  autonomia di giudizio nella formulazione di quesiti in tema di adozione di adeguate politiche ed efficaci interventi di  prevenzione, identificando criticità che possano derivare dal dispiegamento di non appropriati percorsi di prevenzione. Inoltre,  lo studente dovrà essere in grado di esprimere giudizi critici su indicatori epidemiologici e indicatori sullo stato di salute delle  comunità al fine di identificare possibili aree e strategie di miglioramento degli interventi di prevenzione.
	ELEMENTI DI PREVENZIONE PRIMARIA E SECONDARIA IN SANITÀ PUBBLICA	MAZZUCCO	4		MED/42
	SCIENZE INFERMIERISTICHE	LATINA	3		MED/45
23006	GESTIONE DEI SERVIZI SANITARI E VALUTAZIONE DEL RISCHIO C.I.	FIRENZE	6	1° semestre		Identificazione delle problematiche legate alle condizioni ambientali di lavoro, interventi di prevenzione per la risoluzione. Conoscenza delle norme che tutelano la salute dei lavoratori. L'assistenza sanitaria risente delle pressioni economiche, dell'aumento di domanda di salute, delle crescenti aspettative dei  pazienti, dell'innovazione tecnologica. La qualità delle prestazioni sanitarie e' il risultato di un approccio multidimensionale  basato sull'efficacia, sull'efficienza, sull'equità, sulla soddisfazione, sull'appropriatezza, sull'accessibilità, sulla produttività,  sulla tempestività, sull'accettabilità e sulla sicurezza delle cure. Pertanto, e' necessario creare una cultura diffusa che  consenta l’attuazione di misure organizzative e comportamentali per il miglioramento continuo dell'assistenza sanitaria. La  programmazione e la gestione dei servizi sanitari deve essere centrata anche sulla valorizzazione del ruolo e della  responsabilità degli operatori sanitari. Il miglioramento delle competenze e delle conoscenze dei futuri dirigenti costituisce  valore essenziale e strumento indispensabile per assicurare l’erogazione di cure di qualità.
	SORVEGLIANZA SANITARIA DEI LAVORATORI E RISCHI OCCUPAZIONALI	FIRENZE	3		MED/44
	ORGANIZZAZIONE E GESTIONE DEI SERVIZI SANITARI	CALAMUSA	3		MED/42
22355	PROVA FINALE		6	2° semestre	
23003	SCIENZE TECNICHE MEDICHE APPLICATE DI II LIVELLO C.I.		7	2° semestre		L'insegnamento si propone di fornire agli studenti strumenti teorici e metodologici mirati allo sviluppo delle conoscenze in  ambito di progettualità, gestione e coordinamento delle attività di prevenzione e promozione della salute con un attenta  gestione delle risorse.  Lo studente dovrà avere capacita' di analisi e comprensione delle varie fasi progettuali, capacità di integrazione professionale  e intersettoriale oltre che di coordinamento e gestione del personale afferente ai vari gruppi di lavoro. Dorà inoltre saper valutare i vari percorsi mirati al raggiungimento degli obiettivi di salute e ridistribuire razionalmente, qualora  necessario, i compiti nell’ambito dei vari gruppi di lavoro, nel rispetto delle competenze specifiche. L’insegnamento ha l’obiettivo di fornire agli studenti conoscenze approfondite sulla formazione in sanità, proponendo lo  studio degli strumenti a disposizione del professionista sanitario per il raggiungimento degli obiettivi formativi per  l’aggiornamento e la formazione permanente previsti dal Sistema di Educazione Continua in Medicina (ECM). Saranno, inoltre, forniti gli strumenti e le conoscenze per progettare un programma formativo, partendo dall’analisi del  bisogno, per l’aggiornamento del professionista sanitario che dovesse trovarsi ad operare in una Azienda Sanitaria sia  pubblica che privata, o quale libero professionista.
	SCIENZE DELLA PREVENZIONE APPLICATA ALLA SANITÀ		4		MED/50
	FORMAZIONE IN SANITÀ		3		MED/50
23004	MODELLI ORGANIZZATIVI IN SANITÀ E GESTIONE DELLE EMERGENZE C.I.	RESTIVO	6	2° semestre		Conoscenza e comprensione: obiettivo del Modulo è la conoscenza, da parte dello Studente, della tassonomia,  dell’epidemiologia, dell’etiopatogenesi, della storia naturale, della fenomenologia clinica, della diagnosi differenziale e dei  principi basilari del management terapeutico delle più comuni emergenze sanitarie. Lo Studente dovrà acquisire la capacità di  interpretare il quadro clinico e le informazioni anamnestiche al fine di identificare tutte quelle condizioni che richiedono  l’attivazione del sistema delle emergenze-urgenze e, qualora necessario, prestare il primo, indispensabile, approccio  terapeutico per la gestione delle stesse (es. principi di rianimazione cardiopolmonare, uso di un defibrillatore semiautomatico,  etc.)  Capacità di applicare conoscenza: lo Studente, al termine del corso, grazie alle acquisizioni di cui sopra, dovrà essere  capace di applicare correttamente le informazioni sulle principali condizioni emergenziali in modo da attivare solo quando  realmente necessario il sistema di risposta all’emergenza-urgenza. La conoscenza delle principali manifestazioni  sintomatologiche e dei segni obiettivi delle patologie emergenziali permetterà allo Studente di discriminare le condizioni di  reale emergenza-urgenza da tutte quelle condizioni in cui un paziente, pur necessitando un intervento medico, presenta una  condizione di relativa stabilità. Infine, la conoscenza dei principi di rianimazione cardiopolmonare dovrà permettere allo  studente di prestare il primo soccorso in caso di condizioni di urgenza indifferibile (es. arresto cardio-respiratorio).  Autonomia di giudizio: al termine del corso, lo Studente dovrà essere in grado di riconoscere i principali segni e sintomi delle  principali patologie a carattere emergenziale, comprendere le informazioni anamnestiche fornite dal paziente o dai familiari  dello stesso e attivare quando opportuno il sistema delle emergenze-urgenze.  Abilità comunicative: obiettivo centrale è l’acquisizione della capacità di spiegare, in maniera semplice, immediata ed  esaustiva, le conoscenze acquisite. L’acquisizione di questa competenza garantirà allo studente la capacità di interfacciarsi  con il singolo paziente ed i suoi familiari di riferimento. Inoltre, l’apprendimento del linguaggio scientifico permetterà allo  studente di relazionarsi correttamente con varie figure professionali del settore sanitario.  Capacità di apprendimento: lo Studente, al termine del corso, grazie alle acquisizioni di cui sopra, dovrà essere capace di  applicare correttamente le informazioni con il fine ultimo di identificare e valutare le condizioni di emergenza. Inoltre, le  conoscenze acquisite dovranno permettergli di consultare le pubblicazioni scientifiche proprie delle discipline in oggetto e di  partecipare alle iniziative di aggiornamento nell’ambito professionale. La verifica verrà effettuata con un esame orale finale. Il modulo di metodologie valutative in ambito sanitario si propone di fornire allo studente le conoscenze di base  dell'epidemiologia, della biostatistica, della progettazione sanitaria e delle tecniche di valutazione applicate all’ambito  sanitario in un’ottica di economia sanitaria.
	GESTIONE EMERGENZE SANITARIE	SEIDITA	3		MED/09
	METODOLOGIE VALUTATIVE IN AMBITO SANITARIO	RESTIVO	3		MED/42
	Insegnamenti di gruppo ADO		6		

