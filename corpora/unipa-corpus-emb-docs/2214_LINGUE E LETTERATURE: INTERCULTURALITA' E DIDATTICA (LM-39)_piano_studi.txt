Anno Accademico 2023/2024
Laurea magistrale in LINGUE E LETTERATURE: INTERCULTURALITA' E DIDATTICA
Curriculum: LINGUE E LETTERATURE: INTERCULTURALITA' E DIDATTICA (LM-39)
Per maggiori informazioni vai su http://www.unipa.it/struttura.html?id=1772
---------
Classe di Laurea magistrale in Lingue e letterature moderne europee e americane (LM-37)Classe di Laurea magistrale in Linguistica (LM-39)
Durata 2 anni
Sede PALERMO
Accesso libero
Dipartimento di Scienze Umanistiche
Codice corso 2214
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
19523	LINGUA E SOCIETÀ	D'AGOSTINO	12	2° semestre		L'obiettivo generale del corso è offrire agli studenti l'opportunità di riflettere e sviluppare la comprensione del ruolo del  linguaggio nella migrazione sia a livello teorico che pratico. Questo sarà sviluppato acquisendo una base teorica che focalizzi  l'attenzione sul ruolo del linguaggio a) come barriera nella comunicazione, b) nella costruzione di fattori di resilienza a livello  individuale, familiare e comunitario CAPACITA DI COMPRENSIONE Gli studenti sono capaci di collegare i concetti principali del corso ai processi linguistici e sociali. Sono capaci di analizzare i  processi linguistici e sociali propri della linguistica migratoria. Sono capaci di raccogliere, trascrivere dati linguistici e proporre  interpretazioni. AUTONOMIA DI GIUDIZIO La capacita' di progettare e condurre ricerche sociolinguistiche permette allo studente di proporre interpretazioni su singoli  aspetti della societa' odierna (migrazioni, multilinguismo e linguaggio in contatto, variazione sociale e stilistica, acquisizione  linguistica e morte delle lingue, minoranze linguistiche, globalizzazione e sociolinguistica) ABILITA COMUNICATIVE Gli studenti sanno spiegare i contenuti acquisiti sia in forma orale che scritta, utilizzando concetti e vocabolario appresi nel  corso CAPACITA DI APPRENDIMENTO Gli studenti sanno collegare i contenuti acquisiti a nuove situazioni migratorie mostrando la loro capacita' di riflettere sui  processi sociolinguistici Gli obiettivi formativi perseguiti attraverso il ciclo di lezioni e attività di laboratorio sono i seguenti: - presentare agli studenti alcune questioni relative alla riflessione linguistica - individuare un quadro teorico del rapporto fra lingue e società -individuare alcune questioni relative alla scrittura scientifica nell'Italia contemporanea
	SOCIOLINGUISTICA DELLE MIGRAZIONI E POLITICHE PER L'INCLUSIONE	D'AGOSTINO	6		L-FIL-LET/12
	LINGUA ITALIANA E SCRITTURA SCIENTIFICA	D'AGOSTINO	6		L-FIL-LET/12
	Gruppo di attiv. form. opzionali		18		
	Gruppo di attiv. form. opzionali II		18		
	Gruppo di attiv. form. opzionali III		6		
	Gruppo di attiv. form. opzionali IV		9		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
14184	TIROCINIO FORMATIVO E DI ORIENTAMENTO		3	1° semestre	
19537	ANTROPOLOGIA DEI PROCESSI MIGRATORI E DEI CONTESTI CULTURALI	MONTES	6	1° semestre	M-DEA/01	Obiettivo del modulo e' di fornire agli studenti la conoscenza dei metodi utilizzati  oggigiorno nelle moderne scuole di antropologia, sottolineando particolarmente  il rapporto esistente tra le nozioni di cultura, migrazione e contesto. Piu'  specificamente, il corso mirera' a fornire strumenti conoscitivi relativi alla (i)  migrazione intesa come strumento di comprensione delle culture e alla (ii)  cultura intesa come processo e dispositivo. Gli studenti che non sono in  condizione di frequentare, i lavoratori e gli studenti con esigenze particolari,  possono contattare il docente per convenire un programma alternativo.
05917	PROVA FINALE		21	2° semestre	
	Gruppo di attiv. form. opzionali V		6		
	Gruppo di attiv. form. opzionali VI		12		
	Attiv. form. a scelta dello studente		9		

Gruppo di attiv. form. opzionali IV
Codice materia	Nome materia	Docente	CFU	Periodo	SSD	Obiettivi Formativi
19063	TEMI E FORME DELLA LETTERATURA ITALIANA CONTEMPORANEA	LA MONACA	9	1° semestre	L-FIL-LET/11	In coerenza con quanto descritto nei quadri A4.a,  A2.a e A2.b della scheda  SUA del CdS, consolidare conoscenze relative alle principali questioni letterarie,  ai movimenti, alle tendenze culturali del Novecento e competenze inerenti alle  modalita' possibili di decodifica tematica e formale dei testi (narrativi, poetici e  saggistici). Ci si prefigge di porre lo studente nelle condizioni di elaborare un  patrimonio di conoscenze e competenze funzionale all'inserimento versatile nel  mondo del lavoro e di diventare soggetto attivo nel promuovere il dibattito  culturale nel contesto in cui opera. Contribuire, in tal modo, attraverso lo studio  consapevole e partecipe dello specifico disciplinare, a sviluppare un  orientamento autonomo responsabile e ad affinare una sensibilita' critica nei  confronti della realta' sociale e culturale contemporanea.
19534	LETTERATURE COMPARATE E INTERCULTURALITÀ	RESTUCCIA	9	1° semestre	L-FIL-LET/14	Seguendo quanto prescritto dagli  obiettivi formativi specifici del corso di laurea  (quadro A4.a della scheda SUA), ed in linea con i previsti sbocchi occupazionali  (quadri A2.a e A2.b), l’obiettivo principale di questo insegnamento è quello di  fornire agli studenti i principali metodi di approccio al testo letterario in chiave  ermeneutica. Un accento particolare sarà posto sui metodi della di critica  letteraria, intersemiotici e intertestuali. Il corso sarà articolato su un unico  modulo di 9 CFU (45 ore), secondo le modalità di seguito descritte: 1) i metodi  della critica letteraria e della letteratura comparata; 2) esempi di possibili  applicazioni metodologiche sul tema della "diaspora italiana": a)  L'emigrazione  italiana e la sua letteratura; b) la Letteratura Italo-Americana; c) la Letteratura  Italo-Argentina; d) la Letteratura delle colonie italiane nel Corno d'Africa.  Gli studenti non frequentanti sono tenuti, indipendentemente dal percorso  monografico scelto al punto 2 (a), b),c) o d)), ad aggiungere al programma lo  studio dell'intero volume L. Restuccia: Con biglietto di andata: raccontare  l'emigrazione verso Stati Uniti e Argentina, Palermo, UNIPA PRESS, 2020,  ISBN 8855091640.
20529	MODELLI DELL'ANALISI LINGUISTICA	BRUCALE	9	1° semestre	L-LIN/01	Il corso ha come obiettivo prioritario quello di presentare i modelli teorici  principali dell'analisi linguistica, privilegiando la prospettiva storica e del  mutamento. gli studenti apprenderanno le nozioni utili per analizzare e  descrivere il mutamento linguistico a diversi livelli - fonetico, fonologico,  morfologico, sintattico, semantico- (con particolare attenzione ai fenomeni di  analogia, grammaticalizzazione e variazione diacronica del tipo sintattico e  lessicale ) e per comprendere i motivi e le dinamiche del cambiamento.
19536	LETTERATURA ITALIANA NEL CONTESTO EUROPEO	DI GESU'	9	2° semestre	L-FIL-LET/10	Obiettivo formativo del corso e' quello di fornire: una solida formazione,  metodologica e storica, della cultura letteraria italiana nel piu' vasto ambito della  civiltà letteraria europea; - una conoscenza adeguata della letteratura italiana  nel suo sviluppo storico, mediante l’analisi diretta dei testi e delle principali  interpretazioni critiche, dal Trecento al Barocco, analizzando piu'  dettagliatamente la storia culturale le e le forme letterarie del Rinascimento; -  una conoscenza adeguata delle metodologie di analisi e di interpretazione.  Attraverso lo studio dello specifico letterario, della storia della ricezione dei testi,  della loro collocazione nel quadro letterario europeo, il corso mira altresì a far      acquisire la capacità di comprendere criticamente i fenomeni culturali (e letterari  in particolar modo) e di contestualizzarli: l'ermeneutica letteraria e  l'interpretazione dei testi, dunque, andrà praticata anche allo scopo di formare la  studentessa / lo studente alla gestione autonoma e alla trasmissione delle  conoscenze e alla mediazione culturale, dei metodi e dei processi della  comparazione letteraria.
20530	DIDATTICA DELLE LINGUE E METODOLOGIE CLIL	CASALICCHIO	9	2° semestre	L-LIN/02	Il corso ha come obiettivo prioritario quello di istruire gli studenti sui meccanismi  di acquisizione e apprendimento, sui vantaggi cognitivi del bilinguismo e sulle  principali metodologie recenti applicate per favorire l'apprendimento di una L2/ LS. La parte laboratoriale offrira' un'illustrazione di base dei principi della  metodologia CLIL che verranno applicati in classe nella didattizzazione di  materiale autentico.

Gruppo di attiv. form. opzionali V
Codice materia	Nome materia	Docente	CFU	Periodo	SSD	Obiettivi Formativi
19538	LETTERATURA FRANCESE: TEMI E INTERAZIONI	MADONIA	6	1° semestre	L-LIN/03	Si punta a fare acquisire allo studente: - competenze avanzate nell'ambito storico-culturale e letterario francese; - capacita' di orientarsi in relazione a metodologie di ricerca di diversa scuola  sugli argomenti trattati; - capacita' di valutare ed esprimere opinioni sull'impatto fra culture e pensieri  diversi nel periodo e nel paese di cui al corso. Allo scopo di rispondere alla necessità di mettere in atto delle azioni di  coordinamento tra gli insegnamenti di "Letteratura Temi e Interazioni", si terrà il  Seminario trasversale “Letteratura, Arti e Identità”, concentrato su tematiche  comuni e legato ad una serie di attività all’interno dei singoli insegnamenti e tra i  diversi insegnamenti delle specifiche aree linguistico-culturali."
19540	LETTERATURE ISPANO-AMERICANE: TEMI E INTERAZIONI	MINARDI	6	1° semestre	L-LIN/06	Il corso e' volto ad: allargare le conoscenze della letteratura ispano-americana  post-Indipendenza, attraverso la lettura di testi fondamentali ed emblematici;  riflettere sulle problematicità di tale letteratura come manifestazione di realtà  "coloniale e periferica". Allo scopo di rispondere alla necessità di mettere in atto delle azioni di  coordinamento tra gli insegnamenti di Letteratura Temi e Interazioni, si terranno  lezioni e/o un seminario trasversale “Letteratura, Arti e Identità”, concentrati su  tematiche comuni e legato a una serie di attività all’interno dei singoli      insegnamenti e tra i diversi insegnamenti delle specifiche aree linguistico- culturali.
19541	LETTERATURA INGLESE E ANGLOFONA: TEMI E INTERAZIONI	SCIARRINO	6	1° semestre	L-LIN/10	L’insegnamento si propone di offrire una conoscenza dettagliata di momenti  importanti della storia della letteratura anglo-irlandese, dal 1800 circa ai nostri  giorni, attraverso l'analisi di alcune tra le più note opere letterarie di scrittori  appartenenti a generazioni diverse. Al fine di approfondire tematiche trattate in classe, alle studentesse e agli  studenti verrà richiesta la partecipazione ad incontri organizzati dal CISIRL.
19542	LETTERATURE ANGLO-AMERICANE: TEMI E INTERAZIONI	CACIOPPO	6	1° semestre	L-LIN/11	Alla fine del corso gli studenti dovranno: 1. Dimostrare di apprezzare e comprendere i testi primari - letterari, storici o visivi – inclusi nel programma del corso. 2. Essere in grado di spiegare come queste opere appartengano e siano influenzate dal movimento letterario del Modernismo.. -identificare gli elementi che testimoniano la creazione di una identita' etnica  neil'opera di Abrahm Cahan, Anzia Yezierska and  John Fante 3. Dimostrare la conoscenza del contesto storico, sociale e culturale della prima guerra mondiale ed il suo impatto sui temi e sul linguaggio della narrativa di Hemingway, Fitzgerald e Faulkner. 4. Interpretare i testi secondo un paradigma critico che si articola su tre diversi livelli di analisi. Il primo e' quello macrostorico, il secondo quello dello sperimentalismo modernista ed il terzo quello della lingua ed in particolare con l’espressione dei dettagli sensoriali. 5. Mostrare autonomia di giudizio nello scegliere e negoziare con il docente l’argomento del saggio finale e nel condurre il necessario lavoro di ricerca usando la biblioteca o le risorse elettroniche identificate in classe. 8. Dimostrare, nella stesura del saggio finale, di conoscere e di saper applicare le convenzioni del saggio accademico di argomento storico/letterario e le prospettive critiche appropriate.
19543	LETTERATURA TEDESCA: TEMI E INTERAZIONI	DI BELLA	6	1° semestre	L-LIN/13	Il corso mira a fornire agli studenti un approccio di lettura critica ai testi letterari  e alle relative riproduzioni cinematografiche alla luce del contesto storico- culturale in cui sono stati prodotti. Gli studenti dovranno acquisire: - competenze  avanzate nell'ambito storico-culturale e letterario tedesco; - ottima capacita' di  valutare le diversita' culturali del periodo di riferimento e di esprimere opinioni al  riguardo; - ottima capacita' di mettere a confronto in maniera critica due generi  artistici differenti e di relazionarsi con il linguaggio cinematografico. Allo scopo di rispondere alla necessità di mettere in atto delle azioni di  coordinamento tra gli insegnamenti di Letteratura Temi e Interazioni, si terrà il  Seminario trasversale “Letteratura, Arti e Identità”, concentrato su tematiche  comuni e legato ad una serie di attività all’interno dei singoli insegnamenti e tra i  diversi insegnamenti delle specifiche aree linguistico-culturali."
19545	LETTERATURA RUSSA: TEMI E INTERAZIONI	COLOMBO	6	1° semestre	L-LIN/21	L'opera di Svetlana Aleksievic e la sua genealogia saranno lo spunto per una  rilettura delle questioni fondamentali della letteratura russa attraverso gli sviluppi  del secondo Novecento: letteratura, società e potere (con particolare attenzione  alla censura), nazione, popolo e impero, scrittori e pubblico, questione della  lingua, letteratura, storia e memoria. Allo scopo di rispondere alla necessità di mettere in atto delle azioni di  coordinamento tra gli insegnamenti di Letteratura Temi e Interazioni, si terrà il  Seminario trasversale “Letteratura, Arti e Identità”, concentrato su tematiche  comuni e legato ad una serie di attività all’interno dei singoli insegnamenti e tra i  diversi insegnamenti delle specifiche aree linguistico-culturali."
19539	LETTERATURA SPAGNOLA: TEMI E INTERAZIONI	POLIZZI	6	2° semestre	L-LIN/05	Conoscenza dei processi culturali nella relazione tra la cultura spagnola e quella  italiana attraverso l'analisi testuale - Conoscenza delle principali metodologie di  analisi del testo letterario in ambito giornalistico - Acquisizione del lessico  specialistico spagnolo relativo al tema trattato – Competenza analitica del testo  letterario in ambito giornalistico.

Gruppo di attiv. form. opzionali VI
Codice materia	Nome materia	Docente	CFU	Periodo	SSD	Obiettivi Formativi
02336	DIDATTICA DELLA LINGUA FRANCESE	SCLAFANI	6	1° semestre	L-LIN/04	Al termine del corso lo studente possiede nel parlato delle competenze  linguistiche pari al livello C1 secondo il Quadro Comune Europeo di Riferimento:  uso della lingua per sviluppare argomenti complessi e specialistici. Gli studenti  acquisiranno le nozioni specifiche nelle varie competenze così come per  l’insegnamento della lingua francese e costruiranno una conoscenza teorica e  pratica sull'uso e l’impiego delle diverse metodologie e dei diversi materiali e  media utilizzati nelle classi FLE.
02337	DIDATTICA DELLA LINGUA INGLESE	ZUMMO	6	1° semestre	L-LIN/12	Studio dei processi di insegnamento e apprendimento nell'ambito della  linguistica e della didattica della lingua inglese, mediati dall'uso delle tecnologie,  con particolare attenzione alle nuove tecnologie digitali, allo specifico ruolo  dell'insegnante, ai nodi concettuali, epistemologici e didattici. Attivita' e  discussioni su aspetti metodologico-didattici, teorici e normativi sono volte a conseguire i seguenti obiettivi: • consapevolezza degli aspetti distintivi della lingua inglese, e relative  implicazioni metodologico-didattiche • conoscenza e consapevolezza degli obiettivi specifici (e trasversali) relativi all'  insegnamento della lingua inglese nei curricoli della scuola secondaria di  secondo grado - in relazione ad approcci metodologici, implicazioni  interdisciplinari e presupposti teorici; • capacita' di motivare scelte e priorita' specifiche della programmazione didattica della lingua inglese (in relazione a classi e percorsi di studio, competenze  linguistiche attese, obiettivi intermedi e finali); • capacita' di progettare attivita' didattiche e unita' di apprendimento, con  obiettivi adeguati a contesti e priorita; • capacita' di selezionare/adattare/creare risorse, testi e materiali, in relazione a  prerequisiti linguistici, obiettivi specifici e presupposti metodologico-didattici; • capacita' di progettare e valutare verifiche adeguate, in rapporto a obiettivi e  contenuti specifici (di unita' di apprendimento), all'interno di una  programmazione didattica della lingua inglese per la scuola secondaria di  secondo grado.
02341	DIDATTICA DELLA LINGUA RUSSA	GULLOTTA	6	1° semestre	L-LIN/21	Lo studente acquisirà strumenti teorici e applicativi indispensabili  all'insegnamento della lingua russa nelle scuole secondarie e presso altri enti, in  Italia e all'estero, e avrà le basi necessarie per la ricerca nel campo della  didattica della lingua russa in conformità a quanto indicato dal DL 59/2017 (da  qui l'inserimento di discipline di ambito antropologico, con un'attenzione  particolare rivolta soprattutto alle metodologie didattiche). Dal punto di vista pratico lo studente avrà piena consapevolezza delle  metodologie didattiche del russo come lingua straniera dominanti nell'ambiente  russofono e sarà in grado di organizzare il processo didattico della fonetica,  della grammatica, del lessico russo, cosciente di come sviluppare le  competenze di interazione attiva e passiva scritta e orale e tenendo conto delle  particolarità linguistiche dell'ambiente italofono.
02342	DIDATTICA DELLA LINGUA SPAGNOLA	QUARTARARO	6	1° semestre	L-LIN/07	ll corso si propone di fornire le nozioni fondamentali della didattica dello  spagnolo. Obiettivo del corso è di fornire allo studente una salda formazione di  base da utilizzare nelle professioni che richiedono l’insegnamento dello  spagnolo come LS
02343	DIDATTICA DELLA LINGUA TEDESCA	HOFFMANN	6	1° semestre	L-LIN/14	Al termine del corso lo studente possiede nel parlato delle competenze  linguistiche pari al livello C1 secondo il Quadro comune di riferimento.  Gli studenti acquisiranno le nozioni specifiche nelle varie competenze così come  per l’insegnamento della lingua tedesca e costruiranno una conoscenza teorica  e pratica sull'impiego di diversi materiali e media in classi di tedesco come  lingua straniera.

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
09253	LINGUA E LINGUISTICA RUSSA	RUMYANTSEV	9	1° semestre	L-LIN/21	Al termine del percorso formativo lo studente dovrà possedere una sicura  padronanza della lingua russa, con il raggiungimento di un livello equivalente a  C1 del Quadro di riferimento europeo, ed inoltre gli strumenti teorici per la  comparazione tra il russo e l'italiano e per lo studio del contatto linguistico russo- italiano.  Il corso rappresenta una parte integrante del percorso formativo completo e  offre approfondite conoscenze relative alla semantica del verbo russo e  all'aspetto verbale, all'espressione di determinatezza e indeterminatezza, alle  forme di negazione, alle particelle negative e a quelle modali. Lo studente potrà  applicare le conoscenze acquisite nella produzione in russo e discutere in russo  sui temi studiati dal punto di vista teorico.  Lo studente rafforzerà le conoscenze grammaticali pregresse, amplierà le  conoscenze lessicali, sarà in grado di comprendere testi scritti e messaggi audio  su temi riguardanti aspetti sociali, politici della società russa, potrà applicare le  competenze acquisite nella produzione scritta in russo.  In particolare, lo studente svilupperà competenze traduttive attive, ovvero sarà  in grado di tradurre dall'italiano al russo testi, producendo un risultato corretto  dal punto di vista grammaticale e funzionale dal punto di vista lessicale e  stilistico.
09254	LINGUA E LINGUISTICA FRANCESE	VELEZ	9	1° semestre	L-LIN/04	Il corso si propone di fornire un metodo di approccio allo studio della disciplina della linguistica francese e allo studio della lingua francese attraverso un percorso diversificato che tiene conto anche dell’aspetto ludico e comunicativo di una lingua. Formare una coscienza e conoscenza delle varietà linguistiche all’interno dell’Esagono e al di fuori nell’ambito della francofonia. Approfondire la coscienza metalinguistica con particolare riferimento alle varietà diatoniche, diastratiche e diafasiche del francese contemporaneo. Il livello di lingua da raggiungere per gli studenti sarà quello definito come Livello C1 del Quadro Comune Europeo di Riferimento: uso della lingua per sviluppare argomenti complessi e specialistici. Il corso di articola in due sezioni: 1) linguistica francese (cenni storici, argot e lingua della banlieue) 2) Didattica ludica. Saranno creati  dei laboratori per lo sviluppo di working project, individuali o di gruppo su  argomenti di didattica.  Il docente prevede un programma integrativo, su richiesta, da concordare    singolarmente per gli studenti che non potessero frequentare.
09257	LINGUA E LINGUISTICA INGLESE	ZUMMO	9	1° semestre	L-LIN/12	Lo studente e' in grado di contestualizzare, argomentare e formulare giudizi in  riferimento ad aspetti della lingua e linguistica della lingua inglese, in particolare  sui temi dell'analisi del discorso, delle varietà linguistiche e della  specializzazione dell'uso della lingua inglese. Lo studente mostra capacita' d’apprendimento e aggiornamento  autonoma mediante la consultazione di pubblicazioni scientifiche e l’utilizzo  della rete informatica. Al termine del corso, dal punto di vista strettamente linguistico, lo studente  possiede delle competenze linguistiche a livello C1 secondo il Quadro comune  di riferimento.
09255	LINGUA E LINGUISTICA TEDESCA	HOFFMANN	9	2° semestre	L-LIN/14	Al termine del corso, dal punto di vista strettamente linguistico, lo studente  possiede delle competenze linguistiche a livello B2.2 secondo il Quadro comune  di riferimento. Gli studenti acquisiranno le nozioni specifiche riguardanti i  processi di apprendimento della lingua straniera tedesca nelle competenze  "parlare", "scrivere", "ascoltare" e "leggere" e "tradurre" a livello teorico  concettuale e nelle varie tipologie di esercizi. Lo studente, conoscendo le  caratteristiche dell'apprendimento della lingua tedesca L3, sara' in grado di  riflettere sulle varie strategie e sui differenti metodi da applicare  nell'apprendimento della lingua straniera tedesca. Inoltre gli studenti avranno la  conoscenza di alcune tecniche della mediazione linguistica e della traduzione.
09256	LINGUA E LINGUISTICA SPAGNOLA	PRESTIGIACOMO	9	2° semestre	L-LIN/07	Il corso e' volto ad approfondire la conoscenza linguistica e metalinguistica  nell'analisi del discorso argomentativo scritto e orale, con particolare riferimento  alle teorie dell'analisi del discorso e della teoria dell’argomentazione. Riguardo  alle competenze linguistiche e pragmatico-culturali, studentesse e studenti  devono acquisire la capacita' di interagire in qualsiasi contesto comunicativo,  anche specialistico. Rispetto alla traduzione, studentesse e studenti devono  acquisire la capacita' di riconoscere e risolvere i problemi relativi alla traduzione  di testi d’opinione.

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
19529	LETTERATURA INGLESE: STRUMENTI E METODOLOGIE	CASTAGNA	9	1° semestre	L-LIN/10	Il corso si prefigge di fornire a studenti e studentesse strumenti di analisi tesi,  oltre che alla comprensione e interpretazione dei testi letterari in programma e  dei loro contesti storici e socio-culturali, anche alla riflessione sulle modalità  didattiche impiegabili nelle scuole superiori. Le lezioni saranno tenute  prevalentemente in inglese, saranno letti, tradotti e esaminati in aula brani tratti  dalle opere incluse in programma. Verranno spiegate in aula le diverse modalità  di organizzazione didattica in vista di eventuali possibili studi destinati  all'insegnamento.
19530	LETTERATURE ANGLO-AMERICANE	CACIOPPO	9	1° semestre	L-LIN/11	Alla fine del corso gli studenti dovranno: 1. Dimostrare di apprezzare e comprendere i testi primari - letterari, storici o visivi – inclusi nel programma del corso. 2. Comprendere come queste opere siano state influenzate dal Puritanesimo,dal pensiero illuminista e dal Trascendentalismo. 3. Dimostrare la conoscenza del contesto storico e culturale che porto' alla nascita della letteratura Americana e le logiche che stanno alla base della costruzione del canone della letteratura Americana stessa. 4. Mettere in relazione i testi in programma con le principali idee che circolavano nella cultura del tempo: la centralita' dell’individualismo nella cultura americana, la relazione tra liberta' ed eguaglianza, la mitologia dell’eccezionalismo Americano, l’idea di democrazia e di cosmopolitanismo, la dialettica tra liberta' e schiavitu, l’ossessione della ‘razza’, l’ideologia della domesticita, l’estetica del “romance” americano, la natura dell’“American Renaissance”, ed altre. 5. Interpretare lo sviluppo della storia letteraria attraverso i tre concetti di Raymond Williams: “dominant”, “emergent”, e “residual”. 6. Mostrare autonomia di giudizio nello scegliere e negoziare con il docente l’argomento del saggio finale e nel condurre il necessario lavoro di ricerca usando la biblioteca o le risorse elettroniche identificate in classe. 7. Dimostrare, nella stesura del saggio finale, di conoscere e di saper applicare le convenzioni del saggio accademico di argomento storico/letterario e le prospettive critiche appropriate e di sapere usare le fonti.
19531	LETTERATURA TEDESCA: STRUMENTI E METODOLOGIE	DI BELLA	9	1° semestre	L-LIN/13	Gli studenti dovranno acquisire: - capacita' di applicare le conoscenze acquisite facendo riferimento a metodologie di ricerca differenti relativamente agli argomenti trattati; - capapcita' di valutare le diversita' culturali del periodo di riferimento e di esprimere opinioni al riguardo.
19533	LETTERATURA RUSSA: STRUMENTI E METODOLOGIE	SCHIRO'	9	1° semestre	L-LIN/21	Lo scopo di questo corso, in coerenza con quanto espresso nei quadri A4.a e  A2.a e A2.b della scheda SUA, si incentrara' nel tentativo di offrire una visione  della letteratura russa esaminata, seguendo un percorso diacronico storico- critico di alcune correnti letterari (dalla fine del XVIII secolo fino ad oggi) e dei  loro rappresentanti piu' esemplificativi. Tale percorso avra' altresi' come  obiettivo quello di fornire agli studenti strumenti teorico-critici al fine di  analizzare, alla luce di autorevoli studi scientifici internazionali, opere letterarie  di differente genere. Questo comportera' una serie di momenti mirati  all'impiego  di metodologie rivolte all'analisi testuale e alla traduzione, in modo da proporre  agli studenti un'impostazione di lavoro che possa condurli a servirsene in  maniera autonoma e critica durante il loro personale approfondimento degli  argomenti trattati durante le lezioni frontali. A cio' seguiranno le attivita'  seminariali durante le quali gli studenti stessi proporranno i loro lavori di analisi  testuale con le loro riflessioni critiche su pagine letterarie che verranno da loro  scelte con la guida del docente. Gli studenti dovranno dunque discutere in aula i  loro elaborati, al fine di sviluppare le loro abilita' di indagine, proporre la loro  analisi autonoma del testo letterario prescelto, contestualizzandolo nel periodo  storico di appartenenza. Questo operato implichera' anche la produzione  autonoma della traduzione dei testi sui quali si lavorera', al fine non solo di  raffrortarla con altre note versioni, ma allo scopo di una decodifica personale,  indispensabile per un puntuale approccio analitico del testo letterario. Gli studenti non frequentanti sono tenuti a presentare il medesimo programma  dei frequentanti.
19526	LETTERATURA FRANCESE: STRUMENTI E METODOLOGIE	TONONI	9	2° semestre	L-LIN/03	Gli studenti dovranno acquisire: - conoscenza dei meccanismi che hanno determinato la realta' storica francese,  cosi' per come si evincono dai testi letterari di riferimento; - capacita' di applicare le conoscenze acquisite anche facendo riferimento a  metodologie di ricerca differenti relativamente agli argomenti trattati; - capacita' di valutare le diversita' culturali del periodo di riferimento e di  esprimere opinioni al riguardo.
19527	LETTERATURA SPAGNOLA: STRUMENTI E METODOLOGIE	PINELLO	9	2° semestre	L-LIN/05	Conoscenza della storia letteraria spagnola e delle principali metodologie di  analisi del testo letterario. Conoscenza dei fondamenti generali della didattica  della letteratura. Acquisizione dei principali strumenti e delle metodologie volte  all'insegnamento della letteratura spagnola. Acquisizione del lessico  specialistico spagnolo relativo all'analisi letteraria.
19528	LETTERATURE ISPANO-AMERICANE	MINARDI	9	2° semestre	L-LIN/06	Il corso è volto a introdurre gli/le studenti/esse allo studio della letteratura ispano- americana, attraverso la lettura di testi fondamentali ed emblematici, e a  riflettere sulle peculiarità, sui problemi della letteratura ispano-americana come  manifestazione di realtà "coloniale e periferica".

Gruppo di attiv. form. opzionali III
Codice materia	Nome materia	Docente	CFU	Periodo	SSD	Obiettivi Formativi
22171	FILOLOGIA E CULTURA ROMANZA	CARAPEZZA	6	1° semestre	L-FIL-LET/09	Il corso mira a dotare gli studenti degli strumenti di analisi propri della filologia  applicata a testi letterari romanzi dal medioevo alla prima età moderna.  L'approfondimento della disciplina filologica, dei suoi strumenti e dei suoi metodi  d'indagine, e' incentrato sulla lettura, l'analisi testuale e il commento filologico di  una selezione di testi romanzi. Si forniranno altresi' cognizioni paleografiche e  filologiche relative alla lettura di manoscritti. Coerentemente agli obiettivi  formativi e agli sbocchi occupazionali del CdS, l'obiettivo principale  dell'insegnamento e' quello di preparare gli studenti ad una lettura critica dei      testi di ogni epoca e lingua, conscia dei problemi legati alla produzione,  trasmissione e ricezione del testo letterario. Il corso mira inoltre a rafforzare le  nozioni di linguistica storica e la conoscenza della fase antica delle lingue  romanze d'Europa.
22172	FILOLOGIA E CULTURA GERMANICA	GILIBERTO	6	1° semestre	L-FIL-LET/15	Il corso si propone di fornire ai discenti gli elementi introduttivi al metodo  filologico e di critica del testo applicati ai testi germanici antichi (con particolare  attenzione a quelli di area anglosassone e tedesca), alla luce del contesto  storico-culturale in cui sono stati prodotti. Gli obiettivi formativi sono raggiunti  attraverso un percorso formativo che prevede lo studio specialistico di tematiche  relative all’eredita' culturale germanica, cosi' come sara' trasmessa alla  letteratura moderna e contemporanea, collocate nel quadro della piu' generale  civilta' letteraria europea. Gli studenti dovranno aver acquisito una conoscenza  approfondita delle strutture morfo-sintattiche fondamentali delle lingue  germaniche antiche oggetto della disciplina, anche in considerazione della loro  evoluzione e trasformazione nell’asse diacronico.
09357	LINGUA E CIVILTA' LATINA	MARCHESE	6	2° semestre	L-FIL-LET/04	Il corso di Lingua e civiltà latina intende far conseguire agli studenti la  conoscenza degli aspetti fondamentali della civiltà romana attraverso il filtro  della rappresentazione letteraria, sulla base di una concezione della lingua e  della letteratura come privilegiato canale d’accesso all’identità culturale di una  società. In tal senso, obiettivi di apprendimento saranno un primo contatto di  conoscenza con la lingua latina e i principali concetti-chiave; l’apprendimento di  temi e questioni della letteratura latina che, oltre a essere valorizzati in quanto  strumenti per indagare dall’interno le modalità di rappresentazione elaborate dai  Romani per esprimere la realtà e il relativo sistema di credenze, offrono spunti  per il confronto interculturale e la formazione di una enciclopedia inclusiva di  parole e di testi, competenza essenziale all’esercizio della cittadinanza  democratica.  Nella prima parte del percorso didattico, un testo latino sarà oggetto di studio in  aula perché studentesse e studenti imparino, con una lettura guidata, ad  individuare le proprietà semantiche delle parole, le strutture morfologiche e      sintattiche peculiari, gli intraducibili, e acquisiscano un lessico di base fatto di  concetti-chiave. Lo scopo non è tradurre dal latino, ma capire il latino. Nella  seconda parte si affronta un tema attraverso alcuni testi su cui, con l’aiuto della  docente, si potranno riutilizzare le conoscenze linguistiche e i concetti-chiave  già studiati nella prima parte. All’esame si potrà scegliere, senza penalizzazione  alcuna, se discutere i testi partendo dal latino o a partire dalla traduzione. In  ogni caso, si dovrà dimostrare di essere in possesso degli strumenti linguistici  appresi nella prima parte del percorso didattico, nonché una piena  comprensione delle tematiche affrontate nel corso, tanto sul piano della  contestualizzazione quanto su quello dell’interpretazione dei testi studiati. Sarà  possibile svolgere sulla prima sezione del programma una prova orale in itinere.  Chi non può frequentare il corso, dovrà integrare il presente programma con la  lettura, in italiano, del sesto libro dell’Eneide di Virgilio (in una qualsiasi edizione  a stampa in commercio). Chi sceglie questo insegnamento come corso singolo  dovrà contattare la docente e concordare un programma coerente con i propri  bisogni e obiettivi formativi, dal momento che la presente articolazione didattica  è pensata esclusivamente per i futuri laureati di LM 37/39 che intendano  accedere alla classe di concorso A/23. È caldamente consigliato a tutti gli studenti di iscriversi all'insegnamento  attraverso il portale.
22938	FILOLOGIA E CULTURA SLAVA	RUMYANTSEV	6	2° semestre	L-LIN/21	L'insegnamento offre una panoramica sulle principali caratteristiche della  famiglia linguistica slava e sul contesto storico-culturale delle popolazioni slave.  Lo studente sarà in grado di riconoscere le caratteristiche fonetiche e morfo- sintattiche principali dello slavo ecclesiastico antico e delle lingue slave  moderne. Avrà delle nozioni fondamentali per poter proseguire le ricerche sulle  peculiarità storico-culturali del mondo slavo.

