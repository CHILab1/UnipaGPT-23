
PRESENTAZIONE DELLA DICHIARAZIONE ISEE PER LE PRESTAZIONI AGEVOLATE PER IL DIRITTO ALLO STUDIO UNIVERSITARIO
La condizione economica-patrimoniale dello studente è valutata sulla base dell’Indicatore della Situazione Economica Equivalente per le prestazioni per il diritto allo studio universitario (ISEE-U) calcolato per il corrente anno accademico, con riferimento all'ISEE corrente.
L’ISEE è utilizzato per determinare la parte del contributo onnicomprensivo universitario commisurato alla condizione economica-patrimoniale dello studente.
La presentazione dell'ISEE è finalizzata all'ottenimento del beneficio della riduzione della propria contribuzione.
Nel caso in cui lo studente non dichiari il proprio ISEE, lo stesso viene temporaneamente collocato, d’ufficio nella 14° classe contributiva. Tale posizione dovrà essere variata una volta ottenuto l’ISEE-U, da presentare entro il 29 dicembre 2023, o, con motivata richiesta da presentare comunque entro 31 gennaio 2024. In caso di mancata presentazione entro le date di cui al precedente capoverso, lo studente dovrà versare una mora di 200 euro. Qualora lo studente non comunichi l’ISEE entro il 30 aprile 2024, sarà collocato nella classe ISEE massima.
Per poter usufruire delle riduzioni dei contributi universitari è necessario che l’ISEE sia calcolato specificatamente per le prestazioni per il diritto allo studio universitario e riferito al nucleo familiare dello studente.
L’Università, fermo restando l’obbligo dello studente di presentare la suddetta dichiarazione per usufruire dei benefici di legge, può acquisire il valore ISEE direttamente dalla banca dati dell’INPS.
Le dichiarazioni rese dagli studenti ai fini del beneficio dell'esonero/riduzione dei contributi universitari e i dati della certificazione ISEE possono essere oggetto di controlli.

Per maggiori informazioni vai su https://www.unipa.it/servizi/segreterie/.content/documenti/regolamenti_calendari/2023/5105144-def_regolamento-contribuzione--studentesca-2023---24-2.pdf