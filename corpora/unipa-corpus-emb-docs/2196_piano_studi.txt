Anno Accademico 2023/2024
Laurea magistrale in BIODIVERSITA' E BIOLOGIA AMBIENTALE
Per maggiori informazioni vai su http://www.unipa.it/struttura.html?id=1555
---------
Classe di Laurea magistrale in Biologia (LM-6)
Durata 2 anni
Sede PALERMO
Accesso libero
Dipartimento di Scienze e Tecnologie Biologiche, Chimiche e Farmaceutiche
Codice corso 2196
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
14776	ZOOLOGIA EVOLUTIVA	MARRONE	12	1° semestre		Il Corso si pone l'obiettivo di dare agli studenti gli strumenti teorici e pratici necessari per descrivere ed interpretare la  diversita' degli organismi viventi in un’ottica evoluzionistica. Questo obiettivo verra' perseguito attraverso lo studio di temi e  concetti di base riguardanti i fondamenti teorici della sistematica filogenetica e lo svolgimento di attivita' pratiche relative alla  ricostruzione di inferenze filogenetiche. Verranno in particolar modo approfonditi gli aspetti relativi al significato e valore dei  concetti di specie, taxon di rango sopraspecifico, clade e stato dei caratteri. Il corso mira anche a fornire gli strumenti  necessari ad acquisire una conoscenza di base dalle analisi di filogenesi molecolare. In questo modulo lo studio dell’evoluzione fenotipica e genotipica avrà come oggetto tratti degli svariati comportamenti  animali. Verranno analizzate plasticità e flessibilità fenotipiche dei comportamenti riproduttivi, parentali, antipredatori, di  foraggiamento quando sottoposti a diverse pressioni ambientali. Cercheremo di rispondere alle seguenti domande: Cos'e' il  comportamento animale? Quali sono i diversi comportamenti animali? Come si quantifica il comportamento? Come si evolve  il comportamento? Qual e' il contributo del comportamento animale all'evoluzione delle specie? Lo studio integrato del  comportamento e dell'evoluzione animale sarà inoltre utilizzato come strumento in grado di spiegare gli effetti evolutivi  innescati dalla selezione naturale ed i meccanismi attraverso cui essa opera nel tempo. Si approfondiranno teorie  comportamentali le quali saranno utilizzate a loro volta per potere investigare specifiche relazioni all’interno dei sistemi intra-  e inter-specifici. Si mostrera' infine lo studio del comportamento come un valido e innovativo strumento a servizio di discipline  più prettamente applicative, quali agricoltura e conservazione della biodiversita'. Si mostreranno tecniche e tecnologie a  nostra disposizione per registrare, analizzare ed interpretare aspetti comportamentali di semplici sistemi di comunità animali.  Gli studenti saranno chiamati ad una partecipazione attiva attraverso l'elaborazione di una proposta di progetto. Si forniranno  infine gli elementi necessari per la scrittura e la presentazione di un lavoro scientifico.
	SISTEMATICA E FILOGENESI ANIMALE	MARRONE	6		BIO/05
	BIOLOGIA EVOLUTIVA	CAMPOBELLO	6		BIO/05
23328	BIODIVERSITÀ E APPLICAZIONI	SPADARO	12	1° semestre		Obiettivo prevalente e' quello di fornire una visione integrata di tipo evoluzionistico e biologico del mondo animale che  costituisca una linea guida nell’affrontare sia lo studio che le applicazioni riguardanti la biodiversità animale. I contenuti del  modulo mirano a produrre la conoscenza di base dei principali processi biologici e meccanismi dell' evoluzione attraverso  l’analisi della biodiversita' animale contestualizzati a livello genico, di popolazione e di specie. Si forniscono gli elementi e gli  strumenti essenziali per l’analisi cladistica e filogenetica a vari livelli di complessita' biologica. Infine viene presentata la  sistematica zoologica in chiave filogenetica anche con il supporto della conoscenza dei phyla e dall’apposito corso di  laboratorio di bionformatica. Il corso attraverso lo studio di specie, flore, comunita' e dei legami intercorrenti tra biodiversità vegetale e salute si propone di  fornire una solida preparazione per riconoscere e interpretare la diversita' vegetale in diversi ambienti del Mediterraneo e le  potenziali applicazioni, in un'ottica di conservazione e sostenibilità delle risorse naturali. Obiettivi formativi specifici per gli  studenti sono la conoscenza delle principali piante che caratterizzano i paesaggi della regione mediterranea, la comprensione  del contesto storico e geografico della diversità, la capacita' di correlare i principali caratteri della flora e della vegetazione  con le caratteristiche dell’ambiente, l’acquisizione di metodologie e abilita' pratiche per inventariare e catalogare gli elementi  della diversita' vegetale, per valutarne l’importanza e le complesse  relazioni che intercorrono tra pressioni ambientali,  alterazioni della biodiversità, salute e benessere globale, nonche' per accertarne eventuali modificazioni significative.  Le competenze acquisite consentiranno agli studenti di affrontare le tematiche specialistiche e applicative dei successivi  insegnamenti del percorso formativo.
	BIODIVERSITÀ VEGETALE E SALUTE	SPADARO	6		BIO/02
	BIODIVERSITÀ ANIMALE E ANALISI MOLECOLARI	VIZZINI	6		BIO/05
23329	ANALISI BIOLOGICA DEGLI ECOSISTEMI ACQUATICI C.I.	NASELLI FLORES	12	1° semestre		In relazione al manifesto degli studi del corso di laurea magistrale in Biodiversita' e Biologia Ambientale, l’obiettivo del modulo  "Analisi degli Ecosistemi Acquatici" nell'ambito del C.I. “Analisi Biologica degli Ecosistemi Acquatici” e' quello di assicurare  allo studente un'adeguata padronanza di contenuti e metodi scientifici generali per l'implementazione delle conoscenze sul  ruolo che gli organismi, e la complessita' delle interazioni che fra di essi si stabiliscono, esercitano per il corretto  funzionamento degli ecosistemi. Il corso si propone di mettere in luce come deviazioni significative indotte dall'uomo sulla  struttura biologica di un ecosistema possano mettere a rischio l'esistenza stessa dell'umanita'. Il corso si propone di fornire le  basi culturali e tecniche per diventare esperti di livello avanzato nel campo delle analisi e della gestione degli ecosistemi  naturali e delle loro (meta)comunita'. Obiettivo del corso e' anche quello di fornire strumenti in grado di interpretare le  deviazioni dalla "norma" in relazione ad aspetti 1) ecotossicologici, e 2) relativi alla qualita' delle acque marine e continentali. Il modulo ha come obiettivo quello di fornire allo studente le nozioni di base per lo studio della biodiversità degli ecosistemi  acquatici. Fornisce gli elementi di base per la valutazione degli effetti di condizioni stressanti (antropiche e non) sullo stato di  salute degli organismi acquatici. Un percorso che inizierà con lo studio delle nozioni di base inerenti la biodiversità, le cause  della perdita della biodiversità, la biologia degli animali, la conoscenza delle risposte immunitarie e comportamentali a  condizioni stressanti. Il tutto partendo dai concetti generali per poi focalizzarsi in toto sulla vita acquatica. Permetterà di  fornire gli strumenti utile per sfruttare i risultati di ricerche scientifiche, casi studio che verranno illustrati,  per gestire  contenere e mitigare gli impatti sugli organismi di acqua dolce e marini. Saranno pertanto forniti nuovi approcci per la  valutazione dello stato di salute della biodiversità acquatica. Inoltre saranno descritte le possibilità di ottenere molecole  bioattive da questi organismi prodotte soprattutto in seguito a meccanismi di protezione o ripristino dell'omeostasi.
	RISPOSTE ALLO STRESS NEGLI ORGANISMI ACQUATICI	MAURO	6		BIO/05
	ANALISI DEGLI ECOSISTEMI ACQUATICI	NASELLI FLORES	6		BIO/03
22616	MONITORAGGIO E CONSERVAZIONE DELLE PIANTE	SALMERI	12	2° semestre		Il modulo ha l’obiettivo di fornire agli studenti conoscenze e competenze sui metodi di conservazione in situ ed ex situ della  biodiversità vegetale. Saranno presentati i principali strumenti operativi e normativi finalizzati a definire lo stato di  conservazione di specie e comunità vegetali, a valutarne criticamente il livello di rischio secondo gli standard internazionali,  con particolare riguardo alla realtà nazionale e regionale, e a formulare proposte di interventi conservazionistici. Il modulo  affronterà le strategie più idonee per preservare il patrimonio genetico delle specie a rischio di estinzione, garantendo un  adeguato serbatoio di germoplasma da destinare ad azioni di recupero o ripristino di habitat. A tal scopo verranno illustrate e  applicate specifiche tecniche di campionamento e di propagazione di specie vegetali minacciate, tecniche di gestione delle  banche del germoplasma e di conservazione a breve e lungo termine. Il modulo si propone di fornire strumenti teorici e pratici per una specifica competenza nel campo della valutazione delle  alterazioni ambientali, utilizzando le più moderne metodologie di bioindicazione richieste dalla normativa vigente a livello  nazionale e comunitario. I principali compartimenti considerati sono l'atmosfera e gli habitat terrestri; i bioindicatori che  verranno studiati sono gli organismi vegetali, ritenuti gli strumenti più pratici, idonei ed efficaci per acquisire informazioni sullo  stato dell'ambiente.
	METODI DI CONSERVAZIONE EX SITU E IN SITU	SALMERI	6		BIO/02
	METODI DI BIOMONITORAGGIO AMBIENTALE	RAVERA	6		BIO/03
23319	STRATEGIE ADATTATIVE DELLE PIANTE C.I.	ODDO	9	2° semestre		Fornire una conoscenza di base dei principali processi evolutivi che hanno interessato le piante terrestri (Embryophyta), a  partire dai loro antenati, e degli adattamenti che le piante stesse hanno dovuto/saputo elaborare nel corso dell'evoluzione. Le  esercitazioni, sul campo e in laboratorio, completano questi concetti e forniscono un'esperienza pratica. L'obiettivo formativo del modulo di Ecofisiologia dello Stress è quello di fornire allo studente le conoscenze relative a tematiche inerenti l'ecofisiologia vegetale e l'adattamento delle piante superiori al loro ambiente, in condizioni ottimali e di  stress, analizzando la biodiversita' ecofisiologica a livello intra ed interspecifico.  Obiettivo del corso è anche quello di fornire gli strumenti necessari per applicare le conoscenze acquisite allo studio delle  risposte adattative delle piante, interpretando dati sperimentali e valutando i fattori biotici e abiotici che influenzano la  fisiologia delle piante e le loro capacita' di adattamento all'ambiente. Il corso si propone di fornire le basi per sapere  esaminare in modo critico la letteratura scientifica internazionale relativa agli studi ecofisiologici, con particolare riguardo alle  tematiche relative ai cambiamenti climatici globali.
	ECOFISIOLOGIA DELLO STRESS	ODDO	3		BIO/04
	EVOLUZIONE E ADATTAMENTO	TROIA	6		BIO/02
23320	APPLICAZIONI IN GENETICA E GENOMICA C.I.	FEO	9	2° semestre		Obiettivo del corso e' di fornire allo studente opportune conoscenze per comprendere la struttura del DNA genomico  (cellulare, mitocondriale, cloroplastico),  identificare e definire le porzioni utili per la caratterizzazione molecolare di individui  appartenenti alla stessa specie o specie diverse per la realizzazione di dendrogrammi e alberi filogenetici Lezioni teoriche  sono svolte valutando e scegliendo i protocolli tecnologici adeguati allo studio del DNA genomico e allo studio delle omologie  di sequenze del DNA. Sono esaminate criticamente le possibili applicazioni e l’utilizzo di protocolli metodologici per la  realizzazione di organismi geneticamente modificati di origine vegetale. Il loro impatto sull’ambiente e sulla salute dell’uomo e  degli animali, considerando anche gli insetti no-target, e' valutato alla luce delle implementazioni nella sicurezza e del  crescente numero di eventi OGM disponibili. Saranno presentati protocolli innovatici per la definizione di protocolli per la  conservazione sostenibile del patrimonio culturale. Durante le esercitazioni sono utilizzati i protocolli tecnologici inerenti le  tematiche affrontate durante le lezioni frontali. Obiettivo del modulo di Applicazioni di genetica e' fornire conoscenze ed informazioni sulla struttura ed organizzazione dei  genomi per definire le relazioni filogenetiche tra diversi organismi, la loro storia evolutiva ed i meccanismi molecolari alla base  dell’evoluzione.
	APPLICAZIONI DI GENETICA CON ESERCITAZIONI	FEO	6		BIO/18
	APPLICAZIONI MOLECOLARI E OGM CON ESERCITAZIONI	PALLA	3		BIO/03

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
20691	COMPETENZE LINGUISTICHE IN INGLESE EQUIPARABILI AL LIVELLO B2		3	1° semestre		Apprendimento linguistico equiparabile al livello CEFR (Common European  Framework of Reference for Languages)
23327	PALEOBIODIVERSITÀ E PALEOAMBIENTI C.I.	SINEO	6	1° semestre		Lo studente comprenderà i meccanismi che regolano il clima del pianeta e come i cicli astronomici possano modificare il  clima e la circolazione atmosferica influenzando la sedimentazione. La trattazione consentirà allo studente di ampliare le  proprie conoscenze sull'so degli isotopi stabili e degli Stadi Isotopici Marini (MIS) proposti da Shackleton, utili per correlazioni  a grande scala. Inoltre, una parte del corso sarà focalizzato sui movimenti delle placche tettoniche e sull’evoluzione della Rift  Valley, culla dell’evoluzione degli Ominidi. In questa parte saranno discusse le inversioni magnetiche del campo terrestre, con  particolare riguardo ai Chron del Plio-Quaternario utili per correlazioni cronostratigrafiche.  Tali conoscenze consentiranno allo studente di avere un quadro completo per comprendere come il sistema Terra si sia  evoluto influenzando la paleodiversità e consentendo la migrazione di molti gruppi sistematici, tra cui gli Ominidi, dall’Africa  verso l’Asia e l’Europa. Il corso fornisce una disamina aggiornata sui fossili dei primati umani e non umani del Neogene, con particolare attenzione  per il Plio-Pleistocene. L'analisi della paleobiogeografia e delle morfologie consentirà di definire tempi e modi degli scenari  evolutivi delle diverse linee.  Parte del corso sarà dedicata alle evidenze dello sviluppo nel tempo geologico delle caratteristiche anatomiche correlate con i  diversi tipi di locomozione e con l'encefalizzazione. A corollario dell'evoluzione morfologica alcune valutazioni circa l'evoluzione psichica e culturale degli ominidi
	ANTROPOLOGIA ED EVOLUZIONE DELL'UOMO	SINEO	3		BIO/08
	VARIAZIONI CLIMATICHE E PALEOBIODIVERSITÀ	CARUSO	3		GEO/01
23330	INDICATORI FAUNISTICI E VALUTAZIONE AMBIENTALE	SARA'	6	1° semestre	BIO/05	Il Corso tratta temi e concetti di base riguardanti la biologia ed ecologia della  Fauna vertebrata con particolare riferimento a quella siciliana, ma nel contesto  di quella paleartica ed italiana. Si offriranno materiali e insegnamenti utili per il  riconoscimento di base delle specie di animali vertebrati viventi nei principali  ecosistemi, per il loro uso come indicatori ecologici o strumenti di analisi  territoriale e per lo studio di temi più generali riguardanti la minimizzazione e  compensazione degli impatti ambientali. Il corso intende dare una serie di  conoscenze propedeutiche per il proseguimento e l’approfondimento degli studi  faunistici con applicazioni di biologia della conservazione ed evoluzione utili per  la valutazione degli impatti ambientali sulle componenti animali. Sono  approfonditi gli aspetti caratteristici della biologia delle classi di vertbrati, a  partire dalla loro bio-ecologia e distribuzione. Una attenzione particolare è  riservata ai metodi di svolgimento dei censimenti e dei campionamenti diretti ed  indiretti, e all’impiego dei taxa nella redazione dei progetti di V.I.A. e  nell’attuazione degli assessment delle Direttive comunitarie, così come al loro  ruolo di bioindicatori. Il corso mira anche a formare una conoscenza dell’assetto  faunistico europeo, partendo dalla fauna paleartica per arrivare al contesto  locale (fauna italiana e insulare mediterranea), che sia spendibile per la  redazione di piani eprogetti di valutazione degli impatti. Verranno perciò  analizzati manuali e casi studio di monitoraggio di popolazione di specie  sensibili e di rilievo per la vertebratologia italiana, alla luce della definizione e  quantificazione degli impatti ambientali.
05917	PROVA FINALE		6	2° semestre	
13121	TIROCINI FORMATIVI E DI ORIENTAMENTO		6	2° semestre	
14777	ZOOLOGIA DEI VERTEBRATI	ARCULEO	6	2° semestre	BIO/05	La disciplina definisce gli strumenti necessari allo studio della zoologia dei vertebrati. Il corso fornisce una sintesi dei principali gruppi vertebrati, della loro tassonomia, degli adattamenti e della loro biologia. Lo studente acquisiraa' competenze relative alle principali caratteristiche biologiche ed ecologiche di vertebrati nonche' all’uso delle chiavi sistematiche utili per l’identificazione delle principali specie della fauna mediterranea. Inoltre lo studente sara' in grado di valutare criticamente gli aspetti biologici-adattativi ed i cambiamenti della biodiversita' animale in funzione dei cambiamenti climatici e dell’ impatto antropico.
18182	STAGES E TIROCINI		6	2° semestre	
20653	TOSSICOLOGIA DELLE MOLECOLE BIOATTIVE	VENTURELLA	6	2° semestre	BIO/14	Il corso ha come scopo quello di formare lo studente fornendo adeguate  conoscenze che lo renderanno in grado di sapere valutare i meccanismi ,le interazioni e gli effetti tossici delle molecole  di origine naturale e sintetica. Al termine del corso lo studente avra' sviluppato la capacita' di comunicare in modo chiaro e con  linguaggio appropriato con interlocutori specialisti e di essere in grado di proporsi come operatore sanitario ed esperto nella  prevenzione ed informazione nel campo della Tossicologia
	Attiv. form. a scelta dello studente (consigliate)		9		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
22499	TECNICHE DI STUDIO E APPLICAZIONI DELLE RISORSE VEGETALI C.I.	PALLA	9	2° semestre		Il modulo si prefigge di fare acquisire le basi culturali e tecnologiche la preparazione di estratti (oli essenziali e soluzioni idro- alcooliche) da piante appartenenti a peculiari famiglie botaniche, utilizzando tessuti e cellule vegetali. Le proprietà  antimicrobiche e antiossidanti degli estratti vegetali saranno definiti e valutati sian laboratorio sia in casi studio. Particolare  attenzione sarà rivolta al loro uso per il bio-controllo di  colonizzazioni da batteri, cianobatteri, micro-funghi) e per il contrasto  di infestazioni da insetti. Ricorrendo a protocolli biotecnologici saranno identificate i colonizzatori microbici e saranno definiti  specifici test in vitro per la valutazione dell'attività antimicrobica,  in relazione ai principali componenti bio-attivi. Esempi di  interventi applicativi basati su strategie green saranno riportati nell'ambito del contrasto di colonizzazioni fungine e  infestazioni di insetti in colture vegetali, nel contrasto al biodeterioramento e alle infestazione da insetti xilofagi del patrimonio  culturale, al fine di ridurre l'uso di anticrittogamici, pesticidi e biocidi chimici di sintesi. Fornire le conoscenze di base sulle tecniche di studio delle comunità algali di ambiente marino, con un focus sulle comunità  macroalgali di ambiente Mediterraneo, e sui possibili usi delle alghe. Verrà approfondito, in particolare, l’uso delle macroalghe  come bioindicatori delle condizioni ambientali. Il corso vuole fornire i principi basilari e le competenze tecnico-scientifiche per caratterizzare la biodiversità vegetale  attraverso l’applicazione dei più diffusi metodi di analisi morfologica e morfometrica, anatomica e citogenetica in specie  vegetali terrestri.
	FICOLOGIA APPLICATA CON ESERCITAZIONI	MANNINO	3		BIO/02
	ANALISI MORFOMETRICHE, ANATOMICHE E CITOGENETICHE	SALMERI	3		BIO/02
	ESTRATTI VEGETALI E BIOCONTROLLO	PALLA	3		BIO/03
22504	IMPATTO DEI CAMBIAMENTI CLIMATICI SULLA BIODIVERSITÀ VEGETALE C.I.	SALMERI	9	2° semestre		Fornire le conoscenze di base necessarie per interpretare le risposte delle comunità macroalgali bentoniche di ambienti  marini costieri Mediterranei ai cambiamenti ambientali, attraverso l'analisi di struttura e composizione di comunità macroalgali  dei piani Mesolitorale e Infralitorale superiore. Fornire le conoscenze e i metodi di studio per esaminare e interpretare le risposte di specie e comunità vegetali terrestri ai  cambiamenti ambientali. L'insegnamento si propone di fornire adeguate conoscenze sulla biodiversità e sull'ecofisiologia della simbiosi lichenica, in  particolare in relazione ai risvolti applicativi per la valutazione delle alterazioni ambientali determinate dal cambiamento  climatico.
	LICHENI	RAVERA	3		BIO/03
	ALGHE	MANNINO	3		BIO/02
	PIANTE TERRESTRI	SALMERI	3		BIO/02
23332	FLORA OFFICINALE SICILIANA	SPADARO	6	2° semestre	BIO/02	Obiettivo del corso e' fornire le conoscenze necessarie e gli strumenti più  opportuni per un corretto riconoscimento ed impiego delle piante officinali più  diffuse sul territorio siciliano, evidenziandone, dunque, le caratteristiche  botaniche, le droghe, i principi attivi, l'eventuale tossicità e gli usi nei diversi  campi di applicazione.

