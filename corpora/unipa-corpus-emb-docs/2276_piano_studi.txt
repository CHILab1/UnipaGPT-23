Anno Accademico 2023/2024
Laurea in TECNOLOGIE DIGITALI PER L'ARCHITETTURA
Per maggiori informazioni vai su http://www.unipa.it/struttura.html?id=2283
---------
Classe di Laurea in Professioni tecniche per l'edilizia e il territorio (L-P01)
Durata 3 anni
Sede PALERMO
Numero posti in programmazione locale: 40
Dipartimento di Architettura
Codice corso 2276
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
18529	LABORATORIO DI DISEGNO E RILIEVO DIGITALE DELL'ARCHITETTURA	AGNELLO	10	1° semestre	ICAR/17	Obiettivo principale del corso è quello di fornire agli allievi le conoscenze utili  alla realizzazione di una corretta rappresentazione digitale dell'architettura  realizzata o prefigurata. La prima parte del corso tratterà i fondamenti scientifici della scienza della  rappresentazione, utili alla lettura, all'interpretazione e alla redazione di elaborati  grafici tradizionali (piante, prospetti, sezioni). Seguirà la trattazione degli strumenti e delle specificità della rappresentazione  digitale, sia per la produzione di disegni che per la costruzione di modelli. La terza parte del corso sarà dedicata agli strumenti digitali del rilievo  architettonico. La quarta e ultima parte sarà incentrata sulla produzione di disegni e modelli da  nuvole di punti.
23576	VISUAL HISTORY	ANTISTA	6	1° semestre	ICAR/18	Il corso di Visual History affronta i processi storico-architettonici e la loro  rappresentazione grafica dall’eta' antica alla contemporaneità in ambito europeo  e mediterraneo, selezionando alcune chiavi di lettura principali (circolazione,  uso e potere delle immagini; tecniche, schemi e codici del disegno di  architettura; casi studio), con particolare attenzione all’età moderna e  contemporanea. Il corso intende offrire agli studenti gli elementi di base per la      comprensione delle modalità della rappresentazione grafica dell’architettura  nella storia, per riconoscere il ruolo e la funzione del disegno di architettura nel  progetto e nella sua comunicazione visiva, coerentemente allo specifico  indirizzo formativo del CdS. Verranno contestualmente forniti gli strumenti per  riconoscere, leggere e interpretare criticamente il progetto d’architettura.
23578	ELEMENTI DI FISICA PER L'ARCHITETTURA		4	1° semestre	FIS/01	L’insegnamento si propone di fornire nozioni elementari di fisica classica: la prima parte del corso verte sui principi e le leggi che governano la meccanica  classica del punto materiale e dei sistemi; la seconda parte è incentrata sulla trattazione di base dei principi che  governano la meccanica dei fluidi. la terza parte, infine, tratta la descrizione di alcuni semplici sistemi  termodinamici.
23579	PRINCIPI DI MATEMATICA		8	1° semestre	MAT/05	Il corso si propone di fornire conoscenze di base di calcolo differenziale ed  integrale, nonché di algebra lineare e geometria euclidea.
23567	ENGLISH FOR ARCHITECTURE		4	2° semestre		Il corso si propone di fornire agli allievi gli strumenti di base di conoscenza e uno  specifico glossario dei termini utilizzati in architettura e nella costruzione. Vi si  propone di formare gli allievi alla lettura e alla comprensione di testi scritti relativi  a opere di architettura, nonché alla capacità di descrivere, sia in forma scritta  che orale la struttura progettuale e le componenti materico-costruttive di un  edificio.
23570	LABORATORIO DI SISTEMI COSTRUTTIVI E BIM	SAELI	12	2° semestre		Il Modulo offre allo studente un'attività di formazione incentrata sugli approcci e sugli apparati strumentali per la modellazione parametrica dell'architettura, con particolare attenzione agli strumenti di modellazione BIM. Particolare attenzione sarà dedicata all'integrazione fra modellazione architettonica e modellazione strutturale. Obiettivo del modulo è fornire agli studenti gli elementi di base per la lettura e interpretazione di strutture esistenti con l'ausilio  di strumenti BIM. Obiettivo formativo dell'insegnamento è l’acquisizione della conoscenza del sistema tecnologico, costituito da classi di unità  tecnologiche, unità tecnologiche, classe di elementi tecnici ed elementi tecnici, finalizzata alla progettazione tecnologica di  organismi edilizi utilizzando materiali e tecniche costruttive della tradizione e della contemporaneità.  Lo studente, in particolare, acquisirà conoscenze relative: - alle problematiche connesse alla progettazione, alla scala architettonica, pervenendo ad una sintesi di conoscenze capaci  di far maturare un approccio complesso e integrato al progetto di architettura; - alle problematiche inerenti alla produzione, la messa in opera dei materiali da costruzione e le relative tecniche costruttive; - alle problematiche inerenti alla progettazione sostenibile dell’involucro edilizio e dei diversi elementi tecnici che possono  concorrere al risparmio energetico.
	ELEMENTI DI STRUTTURE PER L'INTERPRETAZIONE DEL COSTRUITO		3		ICAR/08
	ELEMENTI DI BUILDING INFORMATION MODELING		3		
	LABORATORIO DI SISTEMI COSTRUTTIVI	SAELI	6		
23572	NORME E REGOLE PER LE OPERE PUBBLICHE E PRIVATE	TORTA	4	2° semestre	IUS/10	Il corso intende fornire gli elementi giuridici di base di Diritto urbanistico e  Legislazione di opere pubbliche La prima parte del corso tratterà le principali nozioni generali di diritto, con  l’obiettivo di fornire gli strumenti per orientarsi nell’ambito giuridico. La seconda  parte sarà incentrata sulle nozioni di diritto urbanistico, edilizio e delle opere  pubbliche. La parte conclusiva sarà incentrata sugli aspetti giuridici collegati all’attività  professionale.
23575	LABORATORIO DI COMPOSIZIONE ARCHITETTONICA IN CAD		9	2° semestre		Il Corso si propone di sviluppare alcune riflessioni intorno al processo logico che presiede il progetto di architettura. La casa  unifamiliare è assunta come caso di studio privilegiato attraverso il quale avvicinarsi alla comprensione e alla conoscenza  degli elementi e delle regole della composizione architettonica, ma anche nozioni più astratte come misura, forma, carattere,  tipo architettonico, ornamento; aspetti distributivi e costruttivi. Particolare attenzione sarà rivolta alle relazione fra l'evoluzione delle teorie della progettazione e lo sviluppo degli strumenti  logici e operativi della rappresentazione architettonica, al fine di far comprendere i legami fra disegno e progetto di  architettura. Il Modulo si propone di formare gli studenti all'uso degli strumenti di Computer Aided Design (CAD) per la rappresentazione  del progetto di architettura. Gli esercizi di ridisegno proposti nel modulo di Composizione architettonica saranno sviluppati e  commentati all'interno di questo modulo. Scopo dell'esercizio di ridisegno è quello di formare gli studenti alla comprensione  della natura proiettiva e delle potenzialità espressive, in chiave progettuale, di piante, sezioni, assonometrie, prospettiva e  spaccati. Nella parte conclusiva si farà cenno alle trasformazioni del progetto di architettura determinate dall'evoluzione degli  strumenti di rappresentazione digitale.
	LABORATORIO DI PRINCIPI DI COMPOSIZIONE ARCHITETTONICA		6		ICAR/14
	APPLICAZIONI DI COMPUTER-AIDED DESIGN		3		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
23559	LABORATORIO DI RICOSTRUZIONE VIRTUALE DELL'ARCHITETTURA	GAROFALO	10	1° semestre		Attraverso la scelta di un tema di studio specifico (architettura irrealizzata, incompleta, distrutta, alterata, stratificata, teorica,  irraggiungibile, complessa), selezionato di anno in anno nell’ambito del patrimonio siciliano, il modulo intende fornire agli  studenti metodologie e strumenti per la conoscenza analitica di un manufatto come esito della proficua collaborazione tra le  discipline della storia e della rappresentazione. La scelta di un esempio siciliano è motivata dalla possibilità di visitare e  misurare le architetture, dalla ricchezza dei fondi di disegni in particolare del Dipartimento di architettura di Palermo, e inoltre  in ambito regionale si possono tenere più facilmente in considerazione le alternative possibili e valutare analogie con altre  architetture del tempo. L’obiettivo è quello di leggere e interpretare l’architettura storica ai fini della corretta generazione di  copie digitali (digital twins). La ricerca, lo studio e la selezione delle fonti iconografiche superstiti, i confronti con architetture  coeve e affini, l’individuazione delle tracce, delle stratificazioni e, in generale, l’analisi dell’esistente (o dei grafici)  costituiscono le basi scientifiche per l’elaborazione di eventuali ipotesi ricostruttive condotte a partire dal rilievo dell’opera  effettuato mediante l’ausilio delle tecnologie digitali e dalla costruzione del digital twin. Il programma prevede in particolare  una serie di lezioni introduttive incentrate sull'applicazione di metodologie e di strumenti conoscitivi finalizzati alla ricerca e  all'interpretazione dell'architettura storica supportata dalle fonti, con seminari di approfondimento sui casi siciliani già esito di  ricerche frutto della collaborazione tra le discipline della storia e della rappresentazione relative al tema prescelto, e lezioni di  supporto dedicate all’esercitazione laboratoriale. Il corso si prefigge di fornire allo studente strumenti di comprensione e di applicazione delle metodologie informatiche  finalizzate alla rappresentazione e ricostruzione virtuale dei manufatti architettonici storici, alla visualizzazione digitale,  all’analisi e all’interpretazione dell’architettura in riferimento ai temi del digital twin.
	DIGITAL TWINS: CONOSCENZA PER LA STORIA	SUTERA	4		
	RICOSTRUZIONE VIRTUALE	GAROFALO	6		
23562	DIGITAL TWIN: CONOSCENZA PER LA CONSERVAZIONE	BARONE	6	1° semestre	ICAR/19	Il corso si propone di fornire alle allieve e agli allievi gli strumenti conoscitivi e  metodologici per la comprensione della fabbrica architettonica monumentale  intesa come sistema di valori materiali e immateriali espressi dal riconoscimento  delle stratificazioni riconosciute. Vuole fornire inoltre, sulla base di un approccio  storico-critico, le competenze teoriche e pratiche essenziali all'analisi diretta  degli elementi e dei sistemi costruttivi dei monumenti antichi, sviluppando in  modo corretto, sia dal punto di vista metodologico che operativo, la lettura e la  diagnosi dei principali fenomeni di degrado e dissesto di un organismo  architettonico, sia a livello generale che particolare, sfruttando in modo integrato  metodiche di analisi anche avanzate e definendo nella sua complessità le  premesse per il progetto di conservazione. La predisposizione dei dati della  lettura dovrà essere indirizzata all’utilizzo delle potenzialità delle moderne  tecnologie digitali, in cui il Digital Twin agisce come uno strumento di  comunicazione delle complessità costruttive e delle trasformazioni, ivi incluse  quelle realizzate da cantieri di restauro che la storia ci ha tramandato.  Il potenziale predittivo del Digital Twin configura uno strumento estremamente  efficace anche se non ancora diffusamente impiegato nel monitoraggio in fase  di progettazione e manutenzione programmata.
23565	ELEMENTI DI ESTIMO E PRATICA PROFESSIONALE		4	1° semestre	ICAR/22	Il corso di Elementi di Estimo e pratica professionale, collocato al secondo anno  del CdS, intende stimolare l’apprendimento di un approccio economico- estimativo al progetto attraverso un percorso interdisciplinare orientato all’analisi  e alla stima dei valori di mercato in relazione alle trasformazioni edilizie e  urbane. Il corso intende stimolare gli studenti a sviluppare curiosità scientifica nei  confronti delle metodologie estimative che possono essere impiegate nel  processo di elaborazione di un progetto come strumento di strutturazione e  verifica, interattiva e iterativa, delle decisioni progettuali.
23591	LABORATORIO DI CARTOGRAFIA E GIS		6	1° semestre	ICAR/06	Conoscenza dei metodi di formazione di una cartografia numerica e delle  caratteristiche tecniche dei Sistemi Informativi Territoriali.
23398	TIROCINIO PRATICO VALUTATIVO I		24	2° semestre	
23561	LABORATORIO DI MODELLAZIONE PARAMETRICA E BIM PER L'ARCHITETTURA	CANNELLA	10	2° semestre		Il modulo di Applicazioni di modellazione parametrica si propone di formare gli allievi alla conoscenza dei principi che  regolano l'approccio alla modellazione parametrica. Gli studenti impareranno i concetti di base della modellazione  parametrica e acquisiranno una comprensione approfondita delle sue applicazioni nell'ambito architettonico. Il corso si propone di formare gli allievi alla conoscenza dei principi che regolano l'approccio BIM alla modellazione  dell'architettura, degli elementi di un modello BIM, degli output che possono essere estratti da un modello BIM.
	APPLICAZIONI DI BUILDING INFORMATION MODELING	CANNELLA	6		
	APPLICAZIONI DI MODELLAZIONE PARAMETRICA		4		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
23554	LABORATORIO DI MANUTENZIONE EDILIZIA DIGITALIZZATA		9	1° semestre		Il modulo si propone di formare professionisti capaci di interpretare un sistema tecnologico e comprenderne l'articolazione in  classi di unita  tecnologiche, unita  tecnologiche, classi di elementi tecnici ed elementi tecnici, e di programmarne la  manutenzione con interventi volti al ripristino prestazionale.  Lo studente sarà in grado di: - gestire attività di manutenzione alla scala edilizia; - costruire un sistema informativo attraverso la schedatura di sistemi, elementi e specifici ricognitori; - programmare, secondo cicli temporali definiti, il monitoraggio degli elementi e gli interventi di manutenzione. Obiettivo formativo dell'insegnamento e  l’utilizzo delle conoscenze per l’analisi del degrado degli edifici e per risalire alle  connessioni con i problemi conservativi e manutentivi. Lo studente sarà in grado di: - individuare le cause del degrado dei materiali costruttivi e delle strutture; - utilizzare prove in situ e in laboratorio per lo studio delle cause del degrado; - programmare interventi volti a bloccare i processi di degrado.
	MONITORAGGIO DEL DEGRADO NELLE STRUTTURE		3		
	MANUTENZIONE EDILIZIA		6		ICAR/12
23555	LABORATORIO DI CONTABILITÀ E GESTIONE DEI LAVORI		7	1° semestre		Conoscenza degli aspetti tecnico normativi di computistica di preventivazione e di contabilità dei lavori edilizi pubblici e privati. Identificazione del processo generativo dei documenti contabili in fase di progetto ed in fase di esecuzione. Capacità di redazione digitale degli elaborati contabili di cui agli allegati I.7 e II.14 del Decreto legislativo 31 marzo 2023, n.  36 Codice dei contratti pubblici in attuazione dell'articolo 1 della legge 21 giugno 2022, n. 78. Conoscenza degli aspetti tecnico normativi sull’esercizio della professione di architetto. Identificazione dei processi di competenza. Capacità di redazione digitale degli elaborati professionali e di scambio su piattaforma digitale. Consapevolezza delle responsabilità etiche della professione.
	ESERCIZIO PROFESSIONALE E CONTABILITÀ		3		ICAR/22
	CONTABILITÀ INFORMATIZZATA DEI LAVORI EDILI		4		
23568	LABORATORIO DI VISUALIZZAZIONE DIGITALE DELL'ARCHITETTURA	AVELLA	6	1° semestre		Capacità di realizzare scenari virtuali con simulazione materica e luminosa. Capacità di realizzare video e prodotti multimediali finalizzati alla comunicazione. Capacità di realizzare soluzioni digitali per la visualizzazione, sia on line che in  situ, di modelli digitali.
23569	LABORATORIO DI ANALISI DEL TERRITORIO E DELLE INFRASTRUTTURE CON GIS	LINO	10	1° semestre		L'insegnamento si propone di consolidare le conoscenze teoriche e pratiche per la gestione degli strumenti operativi GIS per  la ricerca, la visualizzazione, l’interrogazione, la gestione e l’analisi dei dati spaziali georefenziati.  Collocato al terzo anno il modulo presuppone l’acquisizione dei principi appresi nell’ambito del corso di cartografia e GIS. Il modulo è mirato ad approfondire le competenze nel campo dei GIS, ad introdurre concetti e metodi dell’analisi territoriale e  della sua rappresentazione, a fornire le basi teoriche della GIS Science riguardanti le analisi e le rappresentazioni tematiche  del territorio, a illustrare come i dati spaziali possono essere navigati, interrogati, visualizzati e aggregati in prodotti  cartografici, a consolidare l’uso degli strumenti GIS (Geographic Information System) e avviare al loro uso per l'analisi  territoriale con attività pratiche. Al termine dell’insegnamento, gli studenti sapranno utilizzare metodi per la creazione, la modifica e la rappresentazione di  dati geografici, elaborare dati geografici e valutare i risultati ottenuti e comunicare i risultati dell'analisi dei dati geografici. La parte pratica copre circa 20 ore e prevede attività di gruppo tese all’elaborazione di analisi territoriali condotte attraverso le  esercitazioni del modulo di "Analisi urbana e Territoriale". Il corso intende fornire agli studenti i fondamenti culturali e tecnici relativi alla descrizione e alla rappresentazione del  territorio, del paesaggio e dello spazio urbano. Il corso trasmetterà la conoscenza dei fondamentali "fenomeni di sfondo" (ambientali, urbanistici, territoriali, sociali,  economici), che definiscono i caratteri fondativi del territorio e dei centri urbani con gli obiettivi di: costruire un metodo di lettura e di interpretazione critica dei fenomeni territoriali ed insediativi; avviare all'uso critico delle fonti, dei dati e delle tecniche di rappresentazione del territorio e degli insediamenti e della  dimensione patrimoniale del territorio (individuazione degli elementi patrimoniali del territorio); • fornire strumenti, metodi e tecniche per la lettura delle trasformazioni e del significato degli spazi urbani e delle dinamiche  sociali e cultuali che determinano i processi di trasformazione dello spazio. Il corso prevede lo svolgimento di una esercitazione in aula che ha come campo di applicazione un sistema territoriale la cui  analisi sarà restituita in relazione a diversi temi e a differenti scale. Il campo di studio coinciderà con una parte di città o con  porzioni significative di territorio (urbano o metropolitano). L’esercitazione è basata su una struttura metodologica che applica  diverse tecniche analitiche. Sopralluogo del contesto urbano di riferimento dell’esercitazione.  Obiettivo dell’esercitazione sarà la costruzione di un «quadro conoscitivo» cioè la costruzione di un apparato analitico che,  basandosi sia su dati e ricerche già esistenti che su nuove indagini (sopralluoghi e analisi di fonti cartografiche su web),  cerchi di restituire le principali caratteristiche peculiari del sistema territoriale analizzato e consenta di compiere valutazioni  utili per l’impostazione di obiettivi di progetto.
	ANALISI URBANA E TERRITORIALE	LINO	7		ICAR/21
	APPLICAZIONI DI GEOGRAPHIC INFORMATION SYSTEM		3		
05917	PROVA FINALE		4	2° semestre	
23397	TIROCINIO PRATICO VALUTATIVO II		24	2° semestre	
	Attiv. form. a scelta dello studente		3		

