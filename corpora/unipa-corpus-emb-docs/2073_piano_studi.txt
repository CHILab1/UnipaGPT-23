Anno Accademico 2023/2024
Laurea in AGROINGEGNERIA
Per maggiori informazioni vai su http://www.unipa.it/struttura.html?id=541
---------
Classe di Laurea in Scienze e tecnologie agrarie e forestali (L-25)
Durata 3 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2073
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
01646	BIOLOGIA VEGETALE	DOMINA	8	1° semestre	BIO/03	Il corso mira a stimolare la capacità di seguire lo sviluppo di certe costanti  durature e al tempo stesso quella di analizzare il senso peculiare che assumono  nelle opere letterarie più significative.  Stavolta ci concentreremo sulla rappresentazione della condizione femminile  nella narrativa otto-novecentesca. Dopo una ricognizione generale sui  cambiamenti progressivi della mentalità, sulle metamorfosi della letteratura,  sugli influssi della produzione europea e sulle peculiarità del contesto nazionale,  saranno analizzati alcuni esempi specifici particolarmente significativi: la  raffigurazione delle donne nei Promessi Sposi, soprattutto la storia di Gertrude,  e la sua prima, più ampia, versione compresa nel Fermo e Lucia; l’indagine  delle ribellioni e delle contraddizioni femminili nei racconti di Pirandello e il suo  rapporto con alcuni determinanti modelli stranieri (Flaubert, Maupassant, Ibsen);  l’insolito, implicito protagonismo conferito nel Gattopardo di Tomasi di  Lampedusa ad alcune figure apparentemente confinate nel ruolo di  deuteragoniste e la sua incidenza sul senso complessivo del libro.
04872	MATEMATICA		8	1° semestre	MAT/07	Obiettivo fondamentale del corso e' fornire agli studenti i principali strumenti per  l’analisi di problemi dal punto di vista matematico e fisico. Gli obiettivi formativi  pertanto saranno:  1. Promuovere le facolta' intuitive e logiche;  2. Acquisire competenze di astrazione e di formalizzazione;  3. Sviluppare l’attitudine a riesaminare criticamente e a sistematizzare  logicamente le conoscenze acquisite;  4. Abituare all'applicazione delle capacita' di analisi e di sintesi a problemi  concreti;  5. Abituare alla ricerca di soluzioni costruttive alternative;  6. Abituare a generalizzare la soluzione di un problema specifico in algoritmi;  7. Potenziare le capacita' di utilizzare metodi, strumenti e modelli matematici in  situazioni diverse; 8. Promuovere la comprensione dei concetti trasversali della  disciplina e abituare a cogliere analogie di struttura tra ambiti diversi.
18692	ELEMENTI DI CHIMICA GENERALE ED ORGANICA	BONSIGNORE	8	1° semestre	CHIM/03	il corso ha l’obiettivo di fornire i concetti fondamentali della chimica generale,  della chimica inorganica e della chimica organica di base. Lo studente dovra  conoscere i principi di base della struttura atomica e molecolare, del legame  chimico, delle leggi che regolano le reazioni chimiche facendo riferimento alle  proprieta periodiche degli elementi. Inoltre lo studente svilupperà capacità di  calcolo necessarie alle comuni pratiche di laboratorio.
20692	COMPETENZE LINGUISTICHE IN INGLESE EQUIPARABILI AL LIVELLO B1		4	1° semestre		Apprendimento linguistico equiparabile al livello CEFR
02754	ECONOMIA E POLITICA AGRARIA	SCHIFANI	8	2° semestre	AGR/01	Fornire le conoscenze fondamentali dell'economia agraria al fine di poter  effettuare un bilancio economico dell’azienda agraria, nonchè di valutare la convenienza economica dei miglioramenti fondiari e delle  scelte imprenditoriali; fornire conoscenze relative alle principali caratteristiche  del sistema agroalimentare italiano e alla sua collocazione nell’economia  nazionale ed internazionale; fornire i concetti e le conoscenze di base di politica  agricola nazionale e comunitaria, con particolare attenzione ai rapporti  agricoltura-ambiente e alle nuove tendenze dei mercati; sviluppare capacità  critica e di elaborazione dei temi trattati. Ciò consentirà di poter fornire agli  imprenditori agricoli un'attività di consulenza e di progettazione volta alla  redazione di progetti finalizzati all'erogazione di contributi per le opere di  miglioramento fondiario nelle aziende agrarie, nonchè nell'ambito dell'attuazione  dei programmi strutturali dell'Unione Europea destinati allo sviluppo del territorio  rurale.
03245	FISICA	PAGANO	8	2° semestre	FIS/01	La disciplina fornisce le informazioni fondamentali relative ai capitoli della  meccanica classica (cinematica, dinamica, geometria delle masse), della  termodinamica e dell'elettromagnetismo. La disciplina si propone di avvicinare lo  studente alla risoluzione quantitativa di numerosi problemi pratici sui temi trattati  e attinenti gli aspetti applicativi del settore agro-ambientale.
20626	TOPOGRAFIA, CARTOGRAFIA ED ELEMENTI DI CAD	DARDANELLI	8	2° semestre	ICAR/06	Acquisire strumenti atti a svolgere la libera professione nel campo dei  miglioramenti fondiari. In particolare, a conclusione del corso, lo studente dovra'  sapere leggere ed interpretare la cartografia ufficiale Italiana, nonche' sapere  predisporre cartografia di dettaglio con rilievi geomatici ad uso professionale.
	Attiv. form. a scelta dello studente (consigliate)		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
03774	IDRAULICA AGRARIA	BAGARELLO	8	1° semestre	AGR/08	Obiettivo dell'insegnamento di Idraulica Agraria e' quello di fornire allo studente  le basi teorico-applicative necessarie ad affrontare la progettazione degli  impianti irrigui e le nozioni di Idrologia Agraria e Tecnica necessarie per la  quantificazione delle varie componenti del fase terrestre del ciclo idrologico. Verranno trattati alcuni argomenti classici dell’Idraulica (Idrostatica ed  idrodinamica, moto delle correnti in pressione e a superficie libera, foronomia,      idrometria), dell'Idrologia Tecnica (stima dei deflussi ordinari e di piena) e  dell’Idrologia Agraria (proprieta' idrauliche del suolo, evapotraspirazione, moti di  filtrazione). Inoltre, saranno svolte, anche con l’ausilio del PC, esercitazioni su  casi tecnici di notevole rilevanza per la preparazione professionale dell’allievo.
12554	COSTRUZIONI RURALI	VALLONE	8	1° semestre	AGR/09	Obiettivo del corso e' quello di fornire gli elementi di base per affrontare la  progettazione preliminare, ovvero di primo livello, di strutture, opere e lavori di  interesse dell'azienda agraria. Gli approfondimenti riguarderanno i principi fondamentali della Scienza delle  Costruzioni, lo studio delle travi isostatiche e la determinazione delle reazioni      vincolari tramite il metodo analitico, il dimensionamento di strutture semplici. Saranno studiati i materiali impiegati nelle costruzioni rurali, i principali  fondamenti di tecnica edilizia e gli elementi costitutivi di un fabbricato rurale. Si affrontera' lo studio degli elementi di base per la progettazione dei ricoveri  zootecnici e le caratteristiche costruttive dei principali fabbricati destinati agli  allevamenti: stalle per bovine da latte, stalle per bovine da carne e da ingrasso,  porcilaie, pollai. Saranno studiati altri fabbricati rurali quali silos e concimaie.  Sara' affrontato lo studio delle caratteristiche costruttive delle serre. Saranno  forniti gli elementi di base per la progettazione planimetrica della cantina e del  frantoio.  Gli elementi di disegno tecnico di base consentiranno allo studente di effettuare  la redazione di un semplice elaborato progettuale relativo ad un edificio di  interesse delle costruzioni rurali. Al termine del corso lo studente conoscera' gli elementi di base relativi alle  caratteristiche tecniche ed operative dei fabbricati in uso nei processi della  produzione agricola ed avra' acquisito le conoscenze per applicare soluzioni che  concorrono al miglioramento delle produzioni, al benessere degli animali, alla  sicurezza dei lavoratori.
13351	ALTRE CONOSCENZE UTILI PER L'INSERIMENTO NEL MONDO DEL LAVORO		3	1° semestre	
15480	BIOCHIMICA AGRARIA E CHIMICA DEL SUOLO	LAUDICINA	8	1° semestre	AGR/13	L'insegnamento concorre agli obiettivi formativi del corso di studio nell'ambito  dell'area di apprendimento delle produzioni vegetali, per massimizzare  l'efficienza delle agrotecniche e promuovere la compatibilità ambientale. In  specifico l'insegnamento fornisce agli studenti e studentesse una conoscenza di  base dei costituenti del suolo e degli organismi viventi e permette la  comprensione dei processi che regolano i cicli biogeochimici degli elementi  nutritivi nel sistema suolo-pianta.
01155	AGRONOMIA GENERALE		8	2° semestre	AGR/02	L’insegnamento “Agronomia generale” intende fornire agli studenti conoscenze  e competenze di base per potere comprendere i rapporti pianta-suolo-atmosfera      e pianificare e gestire i principali processi operativi e le tecniche colturali che  caratterizzano l’attivita' agricola aziendale.
12498	COLTIVAZIONI ERBACEE	RUISI	8	2° semestre	AGR/02	Il corso si pone l’obiettivo di fornire conoscenze scientifiche e tecniche per  programmare ed organizzare interventi agronomici, sequenze colturali ed  itinerari tecnici adeguati ad una razionale gestione degli agroecosistemi erbacei  dell’ambiente mediterraneo. L’articolazione degli argomenti trattati consentira' di: - raggiungere un’adeguata conoscenza delle caratteristiche morfo-fisiologiche,  biologiche ed ecologiche delle principali specie erbacee coltivate; - acquisire un’adeguata conoscenza sugli itinerari tecnici applicabili alle diverse  colture (precedente colturale, tecniche di gestione del suolo, concimazione,  scelta varietale, semina, lotta alla avversita', irrigazione, raccolta, conservazione  e destinazione delle produzioni) in rapporto all'ambiente pedoclimatico, alla  quantita' e qualita' delle produzioni, alle esigenze imprenditoriali ed alla  salvaguardia dell’ambiente.
18693	ENTOMOLOGIA E ZOOLOGIA AGRARIA	AGRO'	8	2° semestre	AGR/11	L'obiettivo del corso e' quello di fornire alcuni concetti di base di zoologia e conoscenze sulla morfologia, fisiologia e sviluppo degli insetti. Inoltre, ha lo scopo di far acquisire le conoscenze riguardanti l'identificazione, la bioetologia e il monitoraggio delle principali specie fitofaghe di interesse agrario al fine di valutare i possibili danni ed adottare appropriate strategie di controllo a piu' basso impatto ambientale.
18697	ORTOFLORICOLTURA	MONCADA	8	2° semestre	AGR/04	Fornire conoscenze sulle tematiche d’impianto e di conduzione in pien’aria e  sotto serra delle piu' importanti specie da orto e da fiore reciso, studiarne i  possibili cicli colturali e le manifestazioni fenologiche in relazione ai diversi  trattamenti a cui le specie possono essere sottoposte. L’articolazione degli argomenti trattati consentira' di acquisire conoscenze delle  caratteristiche morfologiche, biofisiologiche, ecologiche delle principali specie  ortofloricole coltivate, nonche' la conoscenza sugli itinerari tecnici applicabili alle  colture (rotazione, concimazione, scelta varietale, impianto, irrigazione, raccolta,  conservazione e destinazione delle produzioni) in rapporto all’ambiente  pedoclimatico e alle esigenze di mercato.
	Attiv. form. a scelta dello stud. (consigliate) II		3		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
02078	COLTIVAZIONI ARBOREE	SOTTILE	8	1° semestre	AGR/03	Obiettivo del corso e' quello di fornire le conoscenze di base per la corretta  gestione tecnica di sistemi arborei da frutto fresco e/o secco. Gli allievi saranno  guidati nell'acquisizione delle nozioni di base per il corretto riconoscimento delle  specie arboree trattate, dei diversi organi che compongono la pianta e delle  strette connessioni tra l’organografia e la biologia di fioritura e di fruttificazione.  Attraverso la programmazione delle lezioni frontali, saranno approfondite tutte le  tematiche connesse con l’argomento del corso seguendo un protocollo di filiera  che partira' dalla preparazione, scelta e gestione della tipologia di materiale  vegetale per l’impianto secondo la normativa nazionale e comunitaria, per  concludersi con la gestione post-raccolta delle produzioni frutticole. All'allievo  saranno forniti gli strumenti conoscitivi per affrontare la scelta varietale, anche  attraverso metodologie di approccio ministeriale. Lo svolgimento di esercitazioni  presso le strutture didattiche ubicate all'interno del Dipartimento consentiranno  una fase di apprendimento diretto con partecipazione continuativa dell’allievo  all'approfondimento delle tecniche di propagazione in vivo e in vitro, di gestione  colturale del frutteto, di potatura verde e secca, di regolazione della carica di  frutti. Il corso sara' quindi completato con un approfondimento specialistico sulle  diverse specie arboree con maggiore attenzione per quelle di interesse  mediterraneo e degli areali colturali ad ambiente mite. Per ciascuna specie     saranno poste in evidenza le peculiarita' di biologia della fioritura e della  fruttificazione cosi' come le specificita' in termini piu' prettamente colturali e di  gestione dell’impianto.
05589	PATOLOGIA VEGETALE	DAVINO	8	1° semestre	AGR/12	Conoscenze di base per la diagnosi delle principali malattie delle colture di  interesse agrario ed elaborazione di strategie di difesa Capacita' di correlare le conoscenze sulla biologia, fisiologia ed ecologia del  patogeno oggetto di studio con la diagnosi e l’epidemiologia delle malattie.  Valutazione della virulenza e della dispersione di una malattia in relazione ai  dati acquisiti secondo l’analisi dello stato dell’areale ed interventi di difesa  integrata mirati a salvaguardare l’agroecosistema
12476	PRODUZIONI ANIMALI	ALABISO	8	1° semestre	AGR/19	Si propone di fornire conoscenze sui sistemi di gestione e sulle tecniche di  allevamento, tradizionali e innovative, delle principali specie ruminanti (bovini,  ovini e caprini) destinate alla produzione di latte e carne, degli equini e degli  asinini. Viene approfondito il ruolo che le strutture di stabulazione, gli impianti e  le scelte tecnico-organizzative rivestono ai fini dell’efficienza produttiva degli  allevamenti. Vengono altresi' esaminati, anche alla luce delle vigenti normative, i  riflessi delle tipologie di gestione e di stabulazione sul benessere animale e sulla  qualita' dei prodotti.
13121	TIROCINI FORMATIVI E DI ORIENTAMENTO		6	1° semestre	
03102	ESTIMO RURALE	ASCIUTO	8	2° semestre	AGR/01	Il percorso formativo dell’insegnamento di “Estimo rurale” ha come scopo quello  di fornire agli studenti gli strumenti operativi (matematico-finanziari e statistici) e  i principi teorici dell’estimo generale da applicare ai casi che ricorrono piu'  frequentemente nell’attivita' professionale dell’agronomo, in  termini di scelta  degli aspetti economici e dei procedimenti estimativi, di ricerca dei dati tecnici  ed economici, di redazione di una relazione di stima o rapporto di valutazione  immobiliare.L’obiettivo ultimo del corso di Estimo Rurale e' quello di far acquisire  agli studenti la metodologia necessaria per formulare correttamente dei giudizi  di stima su beni mobili ed immobili e relativamente a diritti di godimento su beni  di proprieta' altrui.
05917	PROVA FINALE		3	2° semestre	
12504	MECCANICA AGRARIA	ORLANDO	8	2° semestre	AGR/09	Il corso si pone l’obiettivo di far conoscere le caratteristiche costruttive e  funzionali delle principali macchine agricole, al fine di potere scegliere ed  impiegare le stesse nel modo piu' opportuno. Il laureato sara' cosi' in grado di  progettare catene di meccanizzazione adeguate agli specifici indirizzi produttivi,  di scegliere opportunamente le macchine al fine di risolvere anche le particolari  esigenze aziendali e/o colturali.
15372	FONDAMENTI DI IRRIGAZIONE E DRENAGGIO		8	2° semestre	AGR/08	Acquisire strumenti atti a svolgere la libera professione nel campo dei  miglioramenti fondiari finalizzati all’irrigazione aziendale e al drenaggio. In  particolare, a conclusione del corso, lo studente dovrà conoscere i componenti i  moderni sistemi irrigui aziendali, sia con riguardo agli aspetti funzionali che  qualitativi, saper prevedere tutti i componenti delle reti irrigue di distribuzione  aziendale e saper impostare la progettazione di un impianto di distribuzione; lo  studente dovrà inoltre essere in grado di progettare un moderno impianto di  drenaggio aziendale, dopo averne riconosciuta la necessita'.
	Attiv. for. a scelta dello stud. (consigliate) III		3		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
21171	SUSTAINABLE BUSINESS MODELS IN THE AGRI-FOOD SECTOR (in inglese)	GALATI	3	2° semestre	AGR/01	Il corso "Modelli di business sostenibili nel settore agroalimentare" è incentrato  sul concetto di sostenibilità, nelle sue tre dimensioni, come strumento strategico  per garantire alle imprese un vantaggio competitivo sostenibile in un ambiente  caratterizzato dalla limitata disponibilità di risorse, creando vantaggi per tutte le  parti interessate, sia interne che esterne. L'obiettivo del corso è quello di fornire  le conoscenze di base dei principi della gestione aziendale necessari per la  comprensione della logica organizzativa e operativa delle imprese orientate alla  sostenibilità e le competenze per integrare queste conoscenze nelle operazioni  e funzioni aziendali in tutta l'organizzazione e la catena del valore.
22467	STATISTICA PER L'AMBIENTE E IL TERRITORIO	BARONE	3	2° semestre	SECS-S/02	Lo studente al termine del corso dovrà avere conoscenza degli strumenti  basilari della statistica, del calcolo delle probabilità ed in generale del metodo  scientifico di approccio ai problemi reali. Inoltre lo studente dovrà saper  analizzare statisticamente un dataset. Il corso sarà improntato ad una  sensibilizzazione degli studenti alle problematiche di analisi dati che sorgono in  ambito agroalimentare.

Attiv. form. a scelta dello stud. (consigliate) II
Codice materia	Nome materia	Docente	CFU	Periodo	SSD	Obiettivi Formativi
21174	ANALYSIS OF LAND USE SYSTEMS (in inglese)	SCALENGHE	3	1° semestre	AGR/14	L'obiettivo del corso è fornire i principi generali delle strategie di gestione del  suolo. La conoscenza dei sistemi ambientali è necessaria per la comprensione  delle strategie di gestione e del ruolo del suolo nei servizi ecosistemici. Il riscontro da parte di alcuni degli studenti che hanno seguito, e superato, il  corso nello scorso anno accademico è disponibile in questo video: https:// youtu.be/LCPGeT8I3fw

Attiv. for. a scelta dello stud. (consigliate) III
Codice materia	Nome materia	Docente	CFU	Periodo	SSD	Obiettivi Formativi
21173	MACHINES AND PLANTS FOR ENVIRONMENTAL PROTECTION (in inglese)		3	1° semestre	AGR/09	Gli obiettivi formativi dell’insegnamento sono : - conoscenze, capacità e competenze su attrezzi agricoli, macchine agricole  operatrici ed impianti di Digestione Anaerobica per la protezione ambientale,  cioè per la conservazione del terreno agrario, la prevenzione o minimizzazione  del compattamento del terreno agrario, la riduzione dei fattori produttivi e la  lavorazione del terreno agrario a profondità spazialmente variabile, in base ai  principi dell'agricoltura di precisione, nonché per la valorizzazione energetica di  substrati organici; - conoscenze tecnico-scientifiche fondamentali e criteri di scelta tecnico- economica relativi agli attrezzi agricoli, alle macchine agricole operatrici ed agli  impianti di Digestione Anaerobica per la protezione ambientale; - competenze sulle tipologie, sulle caratteristiche, sui componenti principali, sul  funzionamento, sulle prestazioni, sulla gestione e sui principi basilari di analisi e  scelta delle macchine e degli impianti per la protezione ambientale.

