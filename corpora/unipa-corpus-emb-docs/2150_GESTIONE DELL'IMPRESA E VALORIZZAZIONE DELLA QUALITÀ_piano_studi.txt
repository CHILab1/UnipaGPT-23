Anno Accademico 2023/2024
Laurea magistrale in IMPRENDITORIALITA' E QUALITA' PER IL SISTEMA AGROALIMENTARE
Curriculum: GESTIONE DELL'IMPRESA E VALORIZZAZIONE DELLA QUALITÀ
Per maggiori informazioni vai su http://www.unipa.it/struttura.html?id=777
---------
Classe di Laurea magistrale in Scienze e tecnologie agrarie (LM-69)
Durata 2 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2150
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
18231	QUALITA' DELLE COLTURE ERBACEE	FRENDA	6	1° semestre	AGR/02	Il corso si pone l’obiettivo di fornire conoscenze scientifiche e tecniche utili a  valutare le proprieta' qualitative (commerciali, tecnologiche, nutrizionali e  salutistici) delle materie prime di specie erbacee da pieno campo in relazione ai  fattori ambientali, genetici e tecnico-gestionali. L’articolazione degli argomenti  trattati consentira' di: - raggiungere un’adeguata conoscenza delle diverse tipologie di qualita' e  attitudine alla trasformazione delle principali specie erbacee coltivate in  relazione alle variabili ambientali, genetiche e tecnico-gestionali; - acquisire un’adeguata conoscenza sugli itinerari tecnici applicabili alle diverse  colture erbacee in rapporto all'ambiente di coltivazione, alla qualita' delle  produzioni ed alle esigenze dell’industria di trasformazione; - valutare e comunicare in modo appropriato ad interlocutori specialisti e non, il  ruolo delle materie prime e dei prodotti finiti di origine vegetale nella nutrizione  umana per la promozione della salute.
19950	ENTOMOLOGIA MERCEOLOGICA	PERI	6	1° semestre	AGR/11	Obiettivo della disciplina e' fornire conoscenze relative alle principali specie  infestanti delle derrate e introdurre lo studente alla conoscenze delle strategie di  difesa che consentono di preservare la qualita' e la sicurezza delle derrate  alimentari.  Gli approfondimenti riguarderanno le principali specie infestanti in relazione ai  danni prodotti sulle derrate alimentari, il loro inquadramento sistematico, le  tecniche di monitoraggio e di diagnosi per l’identificazione e la quantificazione  dei principali agenti infestanti e i metodi di controllo. Per sviluppare le capacita'  di apprendimento, di analisi critica e di comunicazione degli studenti, saranno  affidati casi - studio da svolgere singolarmente o in gruppo e da presentare in  aula.
22741	QUALITA' IN ORTICOLTURA	MICELI	6	1° semestre	AGR/04	Introdurre gli studenti al concetto di qualita' specifica e di qualita' globale dei  prodotti orticoli. Fornire le informazioni necessarie per una valutazione delle  caratteristiche qualitative e di preparazione per il mercato dei principali ortaggi  sia relativamente ai prodotti freschi sia ai trasformati. Approfondire la  conoscenza del settore produttivo delle coltivazioni orticole, con riferimento agli  aspetti che influenzano la qualita' di tali colture, le relazioni tra ambiente e  qualita, gli usi agro-industriali. Fornire indicazioni sui mezzi e le tecniche per  conservare e valorizzare la qualita' dei prodotti orticoli nelle fasi post-raccolta.
22742	LOGISTICA DEI TRASPORTI AGROALIMENTARI	AIELLO	6	1° semestre	ING-IND/17	Il corso si propone di fornire approfondimenti manageriali sulla progettazione e  gestione di filiere agroindustriali e sistemi distributivi sostenibili, in coerenza con  i moderni paradigmi dell'economia circolare e della transizione ecologica.
22743	QUALITÀ E POST RACCOLTA IN FRUTTICOLTURA	LIGUORI	6	1° semestre	AGR/03	Il Corso offre allo studente le conoscenze necessarie alla definizione della  qualità delle produzioni delle piante arboree da frutto e dei meccanismi che la  controllano sia durante lo sviluppo e la maturazione del frutto sia nella gestione  in post- raccolta, interessando la qualità sia di processo sia di prodotto e le  metodologie di analisi strumentali e sensoriali. Il corso affrontera' anche le  problematiche relative alla classificazione e certificazione della qualita' dei  prodotti ortofrutticoli. Il Corso ha come obiettivo quello di far apprendere agli studenti gli aspetti  inerenti alla valorizzazione delle produzioni con caratteri di qualita' specifici,  tipici, biologici, storici, con riferimento a: a)i meccanismi biologici che regolano la qualita' dei frutti durante il loro sviluppo,  la loro maturazione e nel post-raccolta; b) i sistemi e i criteri di valutazione della  qualita, in termini sia strumentali sia sensoriali; c) i fattori colturali, tecnologici e logistici che influenzano la qualita' del prodotto;  d) le tecnologie di lavorazione e conservazione della frutta; e) i criteri e gli strumenti di classificazione e certificazione della qualità.
15382	QUALITA'  DEI PRODOTTI ZOOTECNICI E ALIMENTAZIONE ANIMALE C.I.	TODARO	9	2° semestre		Obiettivo del modulo e' quello di impartire conoscenze sui parametri che identificano la qualita' delle produzioni ottenute dalle  principali specie di interesse zootecnico poligastriche e monogastriche. Vengono approfondite le conoscenze dei sistemi di  gestione e delle tecniche di allevamento, tradizionali e innovative, delle specie bovina, ovina, caprina, bufalina e suina,  destinate alla produzione di latte, carne e lana. Viene approfondito il ruolo che le scelte tecnico-organizzative rivestono ai fini  dell’efficienza produttiva degli allevamenti, con particolare riferimento alla qualita' dei prodotti. Obiettivo della disciplina e' quello di fornire le nozioni legate all’alimentazione degli animali zootecnici con particolare riguardo  agli effetti sulla qualita' delle produzioni animali (latte e carne). La disciplina e' strutturata in modo tale da fornire allo studente  che non possiede conoscenze di alimentazione animale, le basi di fisiologia della digestione, di valutazione chimico-fisica  degli alimenti del bestiame al fine di poter pervenire al calcolo della razione di una determinata categoria produttiva di animali  di cui si conoscono i fabbisogni nutritivi.
	QUALITA' DEI PRODOTTI ZOOTECNICI	DI GRIGOLI	6		AGR/19
	ALIMENTAZIONE ANIMALE	TODARO	3		AGR/18
15383	QUALITA' , CERTIFICAZIONE E MARKETING DEL SISTEMA AGROALIMENTARE C.I.	BACARELLA	12	2° semestre		Obiettivo del modulo e' di inquadrare il contesto economico del mercato agroalimentare, costruendo il percorso seguito dal  prodotto lungo tutta la filiera, individuando e sviluppando il ruolo del consumatore secondo la teoria del Consumer Behaviour  e le caratteristiche della distribuzione dei prodotti agroalimentari. Inoltre, il modulo si propone di fornire agli studenti la  conoscenza e gli strumenti per l’applicazione del marketing agroalimentare in relazione ai principali fattori caratterizzanti il  prodotto, il prezzo, la comunicazione e la distribuzione, e di identificare gli strumenti per realizzare attraverso il piano di  marketing appropriate strategie. Il Dottore Magistrale in Imprenditorialita' e Qualita' per il Sistema Agroalimentare, acquisisce, attraverso la studio della disciplina di Certificazione ed Economia della Qualita, la capacita' di realizzare valore attraverso le forme di allocazione alternative al mercato concorrenziale. La disciplina, infatti, fornisce allo studente la conoscenza delle forme di organizzazione collettiva (governance) che consentono la valorizzazione delle specificita' territoriali e delle Denominazioni d'Origine (DOP, IGP), nonche' dei requisiti di qualita' e sicurezza alimentare. Acquisisce, inoltre, le specifiche conoscenze relative all'adozione dei sistemi di gestione della qualita' nelle imprese del sistema agroalimentare.
	CERTIFICAZIONE ED ECONOMIA DELLA QUALITA'	BACARELLA	6		AGR/01
	ECONOMIA DI MERCATO E MARKETING DEL SISTEMA AGROALIMENTARE	BACARELLA	6		AGR/01
21242	CONTAMINANTI MICROBICI DEGLI ALIMENTI C.I.	MOSCHETTI	9	2° semestre		Il Corso fornisce le conoscenze relative a microrganismi legati alle industrie agroalimentari, con particolare riferimento alla  gestione della crescita dei microrganismi alterativi e patogeni degli alimenti. Saranno fornite conoscenze dettagliate sui  metodi di conservazione degli alimenti, soprattutto attraverso metodi termici e sulla cinetica di distruzione termica dei  microrganismi. Inoltre fornisce le conoscenze per comprendere il ruolo dei microrganismi nei processi fermentativi alimentari  e la gestione dei fattori ambientali per promuovere o inibire la crescita dei microrganismi. Saranno forniti informazioni  dettagliate sul rischio microbiologico associato alle produzioni alimentari e nozioni di HACCP. Il corso fornisce anche le  conoscenze delle moderne tecniche di biologia molecolare applicate alla tassonomia e al riconoscimento di specie  microbiche di interesse agroalimentare. Le attivita' svolte durante le esercitazioni in aula forniscono conoscenze per risolvere  problemi legati alla gestione degli inoculi degli starter microbici e dei coadiuvanti alimentari, alla gestione quantitativa dei  materiali e reagenti necessari alla realizzazione delle analisi microbiologiche. L'insegnamento mira a fornire i principi generali inerenti la contaminazione degli alimenti da microrganismi fungini e loro  metaboliti secondari, nonche' alla gestione gestione delle stesse contaminazioni secondo razionali strategie. L'attivita' di  laboratorio e' rivolta all'osservazione dei principali caratteri macro/microscopici dei piu' comuni Taxa di funghi contaminanti gli  alimenti, alla valutazione dei livelli di contaminazione e all'isolamento delle colonie fungine contaminanti.
	CONTAMINAZIONI MICOTICHE DEGLI ALIMENTI	TORTA	3		AGR/12
	CONTROLLO MICROBIOLOGICO DEGLI ALIMENTI	MOSCHETTI	6		AGR/16
	Attiv. form. a scelta dello studente (consigliate)		8		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
04677	LINGUA INGLESE		6	1° semestre		Apprendimento linguistico secondo il CEFR (Common European Framework of  Reference for Languages); raggiungimento del livello B1. Usare l'inglese per descrivere emozioni, esperienze e sentimenti, per esprimere  accordo, disaccordo e opinioni su temi quotidiani e argomenti pubblici in  generale. Leggere e scrivere testi piu' elaborati, scritti in modo informale o moderatamente  formale (ad esempio e-mail personali e professionali di base). Comprensione dei testi pubblici di base scritti in modo formale (per esempio  articoli di giornale, trame cinematografiche, pubblicita, siti web universitari/ istituzionali).
14184	TIROCINIO FORMATIVO E DI ORIENTAMENTO		12	1° semestre	
22740	IMPIANTI AGROALIMENTARI	VALLONE	6	1° semestre	AGR/09	Obiettivo dell'insegnamento e' quello di approfondire le caratteristiche tecniche e  funzionali delle macchine e degli impianti dell’industria agroalimentare per  l’ottenimento di prodotti di qualita'. Saranno studiati i criteri di scelta e di  gestione delle macchine dell’intero processo produttivo, dei settori olio, vino e  ortofrutticolo. Saranno trattate le macchine per la lavorazione, la trasformazione,  lo stoccaggio ed il confezionamento dei prodotti agroalimentari con particolare  riferimento alle caratteristiche tecniche, costruttive, operative, alle relative  modalita' di regolazione in funzione delle caratteristiche del prodotto in ingresso  e del prodotto in uscita.
05917	PROVA FINALE		16	2° semestre	
08054	POLITICA AGRICOLA DELLA U.E.	CRESCIMANNO	6	2° semestre	AGR/01	Il corso si propone come obiettivo di formare figure capaci di comprendere  criticamente gli aspetti politici inerenti il ruolo della PAC e delle politiche dell’UE  ad essa connesse nel governo del sistema agro-alimentare, in uno scenario di  internazionalizzazione dei mercati e di regionalizzazione degli scambi .
12557	GESTIONE DELL'IMPRESA AGROALIMENTARE	BORSELLINO	6	2° semestre	AGR/01	L’obiettivo dell'insegnamento e' di fornire una base di conoscenze tecniche,  specialistiche, manageriali sul funzionamento dell'impresa in generale, e di  quella agroalimentare in particolare, rivolte alla comprensione delle logiche  organizzative e operative delle imprese agro-alimentari attraverso la  qualificazione delle dimensioni del sistema d'impresa e l'approfondimento della  dimensione sociale, degli assetti organizzativo-istituzionale, economico  finanziario e competitivo. In particolare, quest'ultimo e' volto alla delineazione  dell'orientamento strategico di fondo e dei processi di implementazione delle  strategie aziendali.

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
16622	PACKAGING DEI PRODOTTI ALIMENTARI	BOTTA	6	1° semestre	ING-IND/22	Il corso si propone come obiettivo un approccio multidisciplinare alla  conoscenza dei materiali e delle tecniche di confezionamento per i prodotti  agroalimentari, per consentire di comprendere appieno tutte le problematiche di  settore ed approntare le migliori soluzioni oggi possibili nel rispetto delle norme  vigenti, dei principi dell’economia di mercato e in una prospettiva di sviluppo  sostenibile. Con tali finalita, nella prima parte del corso vengono forniti elementi  di scienza e tecnologia dei materiali necessari per descrivere, attraverso le loro  proprieta' chimiche e fisiche, i materiali e i manufatti da essi ottenuti.  Successivamente, vengono descritte le tecniche e le problematiche legate alla  produzione dei materiali e degli oggetti destinati al contenimento di alimenti e  bevande al fine di fornire agli studenti le conoscenze per operare scelte  consapevoli nella selezione delle numerose opzioni di packaging oggi  disponibili. Infine, vengono descritte le operazioni e le tecnologie di packaging  piu' specificatamente rivolte a estendere la conservazione della qualita' degli  alimenti confezionati. A tal fine, inoltre vengono descritti alcuni aspetti teorici  della shelf life degli alimenti al fine di fornire le conoscenze che permettano di  ottimizzare la conservazione degli alimenti confezionati.
17063	FRUTTICOLTURA TROPICALE E SUBTROPICALE	FARINA	3	2° semestre	AGR/03	Obiettivo principale del corso e' quello di fornire agli studenti le conoscenze per  l'identificazione, l’impianto e la gestione di alcune delle piu' importanti specie  legnose tropicali e subtropicali. In particolare, saranno analizzati alcuni punti  chiave che caratterizzano il percorso della filiera produttiva come la scelta della  specie piu' idonea all’ambiente pedo-climatico, le tecniche agronomiche e la  gestione post-raccolta di frutti tropicali. Alla fine del corso gli studenti dovranno essere in grado di identificare le piu'  importanti specie legnose tropicali e subtropicali interpretando criticamente  scelte e modelli colturali piu' appropriati negli ambienti pedoclimatici a clima  Mediterraneo e per l’ottenimento di elevati standard qualitativi del frutto.
21874	CONTAMINANTI AMBIENTALI ED ALIMENTARI	SAIANO	3	2° semestre	AGR/13	Verranno offerte agli studenti le conoscenze relative ai più comuni inquinanti. In particolare saranno evidenziate le fonti di inquinamento. Si forniranno inoltre le conoscenze relative ai meccanismi propri dell'azione tossica di questi xenobiotici in applicazioni in campo ambientali e alimentari. Infine verranno fornite le nozioni di base pratico-teoriche inerenti le principali metodologie di analisi quali e quantitativa dei composti xenobiotici, alla luce delle vigenti normative.

