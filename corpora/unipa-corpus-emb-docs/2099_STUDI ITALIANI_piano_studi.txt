Anno Accademico 2023/2024
Laurea in LETTERE
Curriculum: STUDI ITALIANI
Per maggiori informazioni vai su http://www.unipa.it/struttura.html?id=513
---------
Classe di Laurea in Lettere (L-10)
Durata 3 anni
Sede PALERMO
Accesso libero
Dipartimento di Scienze Umanistiche
Codice corso 2099
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
20728	LAB LINGUA STRANIERA - COMPETENZE EQUIPARABILI LIVELLO B1		3	1° semestre	
21871	LABORATORIO DI ANALISI LINGUISTICA O ALTRE ATTIVITA' FORMATIVE		3	1° semestre	
22182	LINGUA ITALIANA E SOCIOLINGUISTICA DELL'ITALIA CONTEMPORANEA	AMENTA	12	1° semestre		Obiettivi del corso sono fornire agli studenti strumenti per: - descrivere e analizzare le strutture della lingua italiana - descrivere opportunamente le dimensioni di variazione della lingua contemporanea
	LINGUA ITALIANA	AMENTA	6		L-FIL-LET/12
	SOCIOLINGUISTICA DELL'ITALIA CONTEMPORANEA	AMENTA	6		L-FIL-LET/12
22257	STORIA D'EUROPA E DEL MEDITERRANEO (SEC IV - XIV)	MINEO	12	1° semestre		Una conoscenza sicura delle principali questioni, politiche, sociali e religiose, della storia medievale, in particolare dell'Europa  occidentale e latino-germanica Una conoscenza sicura delle principali questioni, politiche, sociali e religiose, della storia medievale, con particolare riguardo  allo spazio orientale e al ruolo svolto da Bisanzio nella formazione di una cultura europea.
	STORIA D'EUROPA E DEL MEDITERRANEO (SEC IV - XIV) (MODULO A)	ROGNONI	6		L-FIL-LET/07
	STORIA D'EUROPA E DEL MEDITERRANEO (SEC IV - XIV) (MODULO B)	MINEO	6		M-STO/01
22694	LINGUISTICA GENERALE	NIGRELLI, CASALICCHIO	12	1° semestre	L-LIN/01	Il corso si propone di fornire le nozioni fondamentali di linguistica generale, avviando gli studenti alla comprensione dell’organizzazione e del funzionamento dei sistemi linguistici, in prospettiva sia sincronica sia diacronica. L'obiettivo e' quello di stimolare gli studenti, presentando gli opportuni modelli teorici, alla scoperta e alla comprensione dei meccanismi della lingua che parlano e delle lingue che studiano. Obiettivo del corso e' di stimolare gli studenti, presentando gli opportuni modelli  teorici, alla scoperta e alla comprensione dei meccanismi della loro L1 e delle  altre lingue che parlano o studiano, e di sviluppare la loro coscienza  metalinguistica. Il programma didattico, composto da lezioni frontali,  esercitazioni in aula o da fare a casa (e poi corrette in aula) e una prova in  itinere, ha lo scopo di permettere agli studenti di sviluppare capacita' di  comprensione dei contenuti e di migliorare le abilita' comunicative.   Il corso ha inoltre lo scopo di fornire una solida preparazione di base, su cui  potranno innestarsi i corsi frequentati successivamente dagli studenti, sia  durante la laurea triennale, sia in una futura laurea magistrale. Questa  preparazione sarà anche spendibile nelle professioni che richiedono  competenze in ambito linguistico.
13272	LABORATORIO DI INFORMATICA UMANISTICA	MAZZOLA	3	2° semestre	
15000	LETTERATURA ITALIANA	NATOLI	12	2° semestre	L-FIL-LET/10	Il corso mira a fornire una formazione di base sulla letteratura italiana, mediante  la conoscenza di movimenti, poetiche, autori e opere; a sviluppare competenze      di analisi e interpretazione, ponendo al centro del corso il testo letterario, le sue  caratteristiche formali, stilistiche, tematiche nonché le sue differenti  interpretazioni anche in riferimento la storia della ricezione; fornire le coordinate  teoriche e specifiche relative al concetto di genere letterario, utili alla  comprensione delle relazioni tra diversi testi e all'individuazione di elementi di  continuità e rottura nello sviluppo storico della letteratura italiana.
22693	ISTITUZIONI DI LINGUA E CIVILTÀ LATINA	MARCHESE	6	2° semestre	L-FIL-LET/04	Il corso Istituzioni di lingua e civiltà latina intende fornire allo studente strumenti  e contenuti per lo studio universitario della lingua e letteratura latina, perché  consegua una adeguata competenza testuale e un primo accesso alla  conoscenza puntuale degli aspetti fondamentali della civiltà letteraria di Roma  antica. Il corso si articola in due sezioni. Nella prima sezione sono oggetto di  studio testi letterari utili a sperimentare la competenza linguistica e traduttiva e  l’apprendimento di singoli aspetti del modo in cui i Romani pensavano se stessi.  Nella seconda sezione si avvia il percorso di conoscenza di generi e forme della  letteratura latina, che per gli studenti del curriculum classico e moderno  proseguirà nei due corsi successivi; gli studenti del curriculum Studi italiani  potranno invece sperimentare il contatto con la lingua e la letteratura latina utile  in prospettiva metodologica e diacronica. Entrambi i segmenti didattici mirano a  sviluppare un metodo di analisi letteraria attraverso: a. la lettura diretta dei testi  latini e la loro traduzione; b. la riflessione sulla lingua; c. il supporto di saggi che  hanno la funzione di illustrare le modalità di produzione, di trasmissione e di  fruizione della cultura letteraria a Roma; di evidenziare le problematiche più  rilevanti presenti nei testi studiati; di illuminarne il rapporto con la modernità e la  contemporaneità. E' caldamente consigliato a tutti gli studenti di iscriversi per tempo  all'insegnamento attraverso il portale.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
15010	STORIA DEL CINEMA ITALIANO	CERVINI	6	1° semestre	L-ART/06	Il corso intende fornire agli studenti una cultura teorica finalizzata al  riconoscimento delle principali tecniche cinematografiche, degli autori, dei  generi e delle tendenze della storia del cinema dalle origini ad oggi, nonche'  all'acquisizione della padronanza del linguaggio settoriale. L'uso delle  competenze da acquisire nel campo delle tecniche, dei linguaggi e delle  grammatiche cinematografiche verranno contestualizzate nell'ambito dello  studio degli autori, dei movimenti, delle correnti e delle tendenze della storia del  cinema.     Alla fine del corso lo studente avra` appreso le metodologie utili alla lettura e  all'interpretazione di documenti inerenti la disciplina e avra` raggiunto una  formazione teorico-pratica con competenze analitiche di tipo intermedio nel  campo degli studi cinematografici. L’adeguata conoscenza dei contenuti della  disciplina coniugata alla competenza critica acquisita costituira` il presupposto  per una formazione piu` specifica che potra` essere conseguita iscrivendosi a  corsi di laurea magistrale di area cinematografica, teatrale e musicale (come ad  esempio il corso di laurea in “Musicologia e Scienze dello Spettacolo”,  dell'Universita' degli Studi di Palermo).
22176	STORIA D'EUROPA E DEL MEDITERRANEO (SEC XV - XVIII)	FAZIO	9	1° semestre	M-STO/02	STORIA MODERNA (STUDI FILOSOFICI E STORICI, 12 CFU E 6 CFU) E  STORIA DELL'EUROPA E DEL MEDITERRANEO SECC. XVI - XVIII (STUDI  ITALIANI, 9 CFU)  Il corso si propone di presentare agli studenti i principali temi, problemi e fatti  della storia moderna in Italia, in Europa e nella dimensione globale. Nella prima parte del corso (6 CFU, 30 ore), comune agli studenti di Storia  Moderna del curriculum storico e del curriculum filosofico del cds in Studi  filosofici e storici, e agli studenti di Storia d'Europa e del Mediterraneo del cds in  Studi Italiani verranno affrontate le questioni di fondo dell'Età moderna (XVI-XIX  secc.), quali le configurazioni degli stati e degli imperi, le colonie e le reti  commerciali globali, la violenza e la guerra, la produzione, gli ambienti urbani e  rurali, il lavoro e le stratificazioni sociali, la famiglia e i ruoli di genere, le religioni,  la scienza, la comunicazione. Dei focus speciali saranno dedicati a Riforma e  Controriforma, alle rivoluzioni, al periodo napoleonico. Nella seconda parte (3 CFU, 15 ore), diretta agli studenti del curriculum storico  del CdS in Studi filosofici e storici, e agli studenti di Storia d'Europa e del  Mediterraneo del cds in Studi Italiani, verranno  approfonditi gli avvenimenti e le  cronologie dell’età moderna in area europea e mediterranea e le loro  connessioni problematiche. Nella terza parte, diretta agli studenti del curriculum storico del CdS in Studi  filosofici e storici, verrano sviluppate le tematiche relative alla storia globale e  agli intrecci della storia europea con quella degli imperi asiatici, amerindi e russo
22178	STORIA DELLA MUSICA ITALIANA IN EUROPA	TEDESCO	12	1° semestre	L-ART/07	Il corso si propone di avviare gli studenti all'ascolto e alla comprensione di opere  musicali particolarmente significative nella storia della musica occidentale,  illustrandone anche il contesto di produzione e recezione. Una parte del corso si incentra sul mecenatismo musicale in Europa tra Sei e  Settecento, prendendo in esame generi e autori connessi a questo fenomeno,  quali il concerto, la serenata, la cantata, l'opera,
22179	LETTERATURE EUROPEE	RESTUCCIA	12	1° semestre		Seguendo quanto prescritto dagli obiettivi formativi specifici del corso di laurea (quadro A4.a della scheda SUA), ed in linea  con i previsti sbocchi occupazionali (quadri A2.a e A2.b), questo insegnamento mira, da una parte, a sdoganare l’ormai  obsoleto concetto di letteratura nazionale ed insieme, a dimostrare quanto il testo letterario non possa più essere pensato se  non inserendolo in un più ampio contesto interdisciplinare di cui è, per precipua sua funzione, espressione. Nel perseguire  questo intento, si fornirà agli studenti una panoramica ragionata sul concetto di identità culturale europea, sulle origini e sulle  influenze reciproche fra le cosiddette letterature nazionali all’interno delle quali si inscrive la cultura italiana; nonché sulla  circolarità culturale, in prospettiva storico-geografica-culturale; sulla funzione della letteratura vista nella sua capacità di  restituire una lettura del discorso interculturale anche in connessione con le arti e gli altri campi del sapere.  Il corso sarà articolato in due moduli da 6 CFU.  Nel primo modulo si cercherà di definire il concetto di identità culturale italiana ed europea, il valore che esso ha assunto, fin  dall’antichità, stimolando il dibattito filosofico. Si partirà dunque dai seguenti interrogativi: quando nasce e che valore  concettuale ha oggi il termine Europa e in che cosa differisce da quello del recente o del più lontano passato? Come si è  formata e come si è venuta modificando la moderna idea di Europa? Esiste un’identità culturale europea? Esiste una  precipua e indipendente cultura italiana? Dopo aver cercato di rispondere insieme agli allievi a queste domande, si proverà  mettere in evidenza la pluralità delle prospettive da cui è possibile guardare ciò che viene individuato come idea di identità  italiana e, più in generale europea; a definire la storia delle interferenze culturali e della circolazione delle idee e delle  reciproche influenze tra e sulle arti attraverso una panoramica di alcune delle principali teorie e riflessioni sviluppatesi  attraverso la storia del pensiero che, soprattutto a partire dall’età moderna fino ai nostri giorni, hanno portato la loro  attenzione su questo concetto cercando di definirne i contenuti. Si passerà dunque all’analisi del discorso esegetico sulla  circolarità dei movimenti letterari e culturali, e sulle loro reciproche interferenze, cercando di dimostrare altresì ogni  evoluzione del pensiero, trasversalmente e contestualmente espresso, in un determinato momento storico e luogo  geografico, attraverso tutti i linguaggi artistici.  Il secondo modulo denominato Letterature europee (6 CFU) sarà affidato a docenti delle storie letterarie europee nazionali  che guideranno gli studenti sulla base di analisi testuali, a formulare un discorso ermeneutico, rafforzando così quanto  appreso attraverso il percorso di carattere teorico. L’articolazione dei seminari è dettagliata nella scheda di trasparenza  specificamente dedicata al modulo.
	LETTERATURE COMPARATE	RESTUCCIA	6		L-FIL-LET/14
	SEMINARIO DI LETTERATURE EUROPEE	RESTUCCIA	6		
22180	STORIA DELL'ARTE ITALIANA IN EUROPA	MANTOAN	12	1° semestre		Il corso si propone di offrire un inquadramento storico dello sviluppo delle arti visive, del sistema dell'arte e delle sue  istituzioni in Italia e in Europa dalle belle arti al sistema contemporaneo con affondi tematici dal Neoclassicismo all’avvio del  nuovo millennio. Si intende affrontare mediante un approccio storiografico e comparato numerosi aspetti dell'arte  contemporanea italiana inserita nel più ampio contesto europeo (protagonisti, centri, influenze), indagando i suoi ambiti di  tangenza e scambio con altri paesi o culture del continente europeo. Durante il corso gli studenti saranno incoraggiati a visitare istituzioni museali, mostre o risorse online relative ai temi trattati. Obiettivo del modulo è di fornire i contenuti della disciplina e il suo metodo di studio funzionali a una formazione dello  studente nel campo dei beni e delle attività culturali. Nello specifico il modulo mira a fornire competenze storico-scientifiche e  teorico-tecniche nel campo della storia dell’arte moderna italiana in relazione al panorama europeo, contestualizzando i  fenomeni stilistici nella temperie storico-culturale di riferimento. Si intende indagare artisti e opere interpretando in maniera  trasversale e sincronica i grandi momenti dell’arte moderna dal XV alla fine del XVIII secolo in Europa.
	STORIA DELL'ARTE CONTEMPORANEA (MODULO)	MANTOAN	6		L-ART/03
	STORIA DELL'ARTE MODERNA (MODULO)	CRUCIATA	6		L-ART/02
03193	FILOLOGIA ROMANZA	COLLURA	6	2° semestre	L-FIL-LET/09	Il corso impartisce le nozioni basilari relative alle condizioni storiche e sociali e  ai principali fenomeni linguistici che riguardano la transizione dal latino al  romanzo. Le nozioni teoriche circa la formazione delle varietà linguistiche  romanze vengono poi applicate a una serie di testi letterari medievali, di cui si  richiede anche la conoscenza dei presupposti ideologici e formali. Obiettivo del  corso è di fornire allo studente le nozioni elementari di grammatica storica per  permettergli di riconoscere le differenti varietà romanze, e di avviarlo ad un  discorso critico intorno alla formazione dei principali generi letterari del  Medioevo romanzo, secondo un approccio filologico e in chiave di letteratura  comparata.

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
06747	STORIA DEL LIBRO		6	1° semestre	M-STO/08
22177	PAESAGGI E REGIONI D'ITALIA	GIUBILARO	12	1° semestre	M-GGR/01	Il corso di Geografia, collocato al terzo anno del CdS, si propone di fornire alle  studentesse e agli studenti gli strumenti necessari per analizzare i fenomeni  sociali in prospettiva spaziale, secondo i metodi della geografia politica,  economica, urbana e culturale. In particolare, attraverso esempi, studi di caso e  attività di sopralluogo, il corso intende rafforzare nelle studentesse e negli  studenti la consapevolezza del ruolo della spazialità nella formazione dei  fenomeni sociali, politici ed economici dall’antichità a oggi.
22686	LETTERATURA ITALIANA CONTEMPORANEA IN EUROPA	CARMINA	12	1° semestre	L-FIL-LET/11	Contribuire, attraverso lo studio consapevole e partecipe dello specifico  disciplinare, a sviluppare un orientamento autonomo responsabile e ad affinare  una sensibilita' critica nei confronti della realtà sociale e multiculturale  contemporanea non solo italiana ma anche europea.  Fornire conoscenze  relative alle principali questioni letterarie, ai movimenti, alle tendenze culturali  del Novecento e competenze inerenti alle modalita' possibili di decodifica  tematica e formale dei testi che preludano all'inserimento versatile nel mondo  del lavoro e consentano agli studenti di diventare soggetti attivi nel promuovere  il dibattito culturale nel contesto nazionale e internazionale.
05917	PROVA FINALE		3	2° semestre	
22252	STORIA D'ITALIA E D'EUROPA (SEC XIX - XXI)	DI FIGLIA	9	2° semestre	M-STO/04	Il corso si prefigge di analizzare la storia dei secoli XIX e XX con particolare  attenzione alla storia italiana e alla sua connessione con la storia europea. .
	Gruppo di attiv. form. opzionali		6		
	Attiv. form. a scelta dello studente		12		

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
10696	RETORICA	PIAZZA	6	2° semestre	M-FIL/05	Obiettivo generale del corso e' potenziare le capacita' critiche dello studente   attraverso la riflessione sul ruolo della persuasione nella costruzione e/o  dissoluzione dei legami sociali. Con questo obiettivo generale, si forniranno allo  studente le competenze di base e gli strumenti filosofici necessari per un  approccio criticamente avvertito ai testi  (scritti e orali) con finalita' persuasive.  Per raggiungere tali obiettivi, le lezioni saranno dedicate essenzialmente alla  rivalutazione della retorica nel Novecento e al ruolo svolto  dalla "Retorica" di  Aristotele in questo processo di rivalutazione. Durante le lezioni frontali e' prevista  la lettura guidata di alcune parti della  "Retorica" di Aristotele in modo da potenziare nello studente le capacita' di  analisi del testo filosofico. Il corso prevede anche momenti di partecipazione attiva degli studenti, in  particolare discussioni guidate in aula e presentazione di parti del testo  analizzato. Si intende cosi' perseguire l'obiettivo di potenziare le abilita'  comunicative, le capacita' critiche e l'autonomia di giudizio dello studente.  .
22175	DONNE E DIRITTI IN ITALIA (SEC XVIII-XXI)	FECI	6	2° semestre	IUS/19	Dopo aver seguito il corso e completato lo studio dei testi il/la studente dovrà  mostrare di possedere una conoscenza avanzata e critica delle fonti, dei metodi,  dei dibattiti storiografici a livello specialistico con particolare attenzione alle  direzioni piu innovative e aggiornate della storia delle donne e delle relazioni di  genere, con particolare attenzione alla sfera giuridica che coinvolge le donne  come oggetto del pensiero giuridico e della produzione normativa e come  soggetto che, nel periodo considerato, in forme individuali e collettive sviluppa  un pensiero originale, organizza pratiche di resistenza e attività di lotta, agisce  sulla realtà.

