Anno Accademico 2023/2024
Laurea magistrale in SCIENZE E TECNOLOGIE PER LA DIFESA E LA CONSERVAZIONE DEL SUOLO
Per maggiori informazioni vai su http://www.unipa.it/struttura.html?id=2567
---------
Classe di Laurea magistrale in Scienze e tecnologie agrarie (LM-69)
Durata 2 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2294
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
04677	LINGUA INGLESE		4	1° semestre		Apprendimento linguistico secondo il CEFR (Common European Framework of Reference for Languages); raggiungimento del livello B2. Gli studenti dovranno essere in grado di comprendere testi complessi su argomenti sia concreti che astratti, comprese le discussioni tecniche nel loro campo di specializzazione. Possono interagire con un grado di scioltezza e spontaneita' con madrelingua senza sforzo per nessuna delle parti. Dovranno essere in grado di produrre un testo chiaro e dettagliato su una vasta gamma di argomenti e spiegare il loro punto di vista su argomenti di attualita.
22818	BOTANICA APPLICATA ALLA DIFESA DEL SUOLO	DI GRISTINA	6	1° semestre	BIO/02	Obiettivo dell’insegnamento è quello di fornire agli studenti le conoscenze e gli  strumenti conoscitivi e metodologici per la descrizione e l’analisi della  eterogeneità e complessità fisica, biologica ed antropica del paesaggio, nonché  per la gestione degli ecosistemi alle diverse scale di riferimento. Gli studenti  acquisiranno le tecniche di rilevamento, di analisi e di classificazione gerarchica  del paesaggio finalizzate alla individuazione delle unità ambientali e di  paesaggio e acquisiranno il concetto di diversità biologica, intesa come  elemento fondante nella valutazione della qualità dei diversi paesaggi. Saranno  in grado di interpretare le dinamiche del paesaggio per la definizione delle future  traiettorie dei cambiamenti di uso del suolo al fine della sua conservazione. Le  tematiche dell’ecologia del paesaggio saranno applicate alla pianificazione  ambientale e alla riqualificazione territoriale sia di ambiti urbani che di ambiti  seminaturali, subnaturali e naturali.
22904	CONSERVAZIONE E PROTEZIONE DEL SUOLO C.I.	CONTE	9	1° semestre		Fornire agli studenti le basi teoriche per una avanzata conoscenza dei processi di alterazione del suolo e le tecnologie e gli  strumenti metodologici avanzati da adottare per la conservazione e protezione del suolo. Durante il corso, i processi di  alterazione del suolo e le tecnologie da adottare per la conservazione e protezione del suo saranno illustrate e discusse al  fine di orientare al meglio la gestione e la difesa del suolo. Lo studente alla fine del corso avrà acquisito le conoscenze  necessarie per valutare i principali processi di alterazione del suolo e le tecnologie da adottare per la conservazione e  protezione del suolo anche attraverso l’interpretazione dei risultati delle analisi fisiche, chimiche e biologiche del suolo. Fornire agli studenti le basi teoriche per una avanzata conoscenza dei processi di alterazione del suolo e le tecnologie e gli  strumenti metodologici avanzati da adottare per la conservazione e protezione del suolo. Durante il corso, i processi di  alterazione del suolo e le tecnologie da adottare per la conservazione e protezione del suo saranno illustrate e discusse al  fine di orientare al meglio la gestione e la difesa del suolo. Lo studente alla fine del corso avrà acquisito le conoscenze  necessarie per valutare i principali processi di alterazione del suolo e le tecnologie da adottare per la conservazione e  protezione del suolo anche attraverso l’interpretazione dei risultati delle analisi fisiche, chimiche e biologiche del suolo.
	TECNOLOGIE PER LA CONSERVAZIONE E PROTEZIONE DEL SUOLO	CONTE	6		AGR/13
	PROCESSI DI ALTERAZIONE DEL SUOLO	LAUDICINA	3		AGR/13
22906	LEGISLAZIONE E VALUTAZIONE DEGLI INTERVENTI C.I.	ASCIUTO	6	1° semestre		Fornire agli studenti gli strumenti normativi (comunitari, nazionali e regionali), teorici (con riferimento al concetto di  valutazione economica delle risorse e dei progetti) ed operativi (in termini di ricerca e di elaborazione dei dati tecnici ed  economici) necessari per formulare giudizi di convenienza economica e finanziaria relativi a progetti di investimento in campo  sia pubblico che privato. Fornire agli studenti le conoscenze necessarie per acquisire una visione unitaria del diritto ambientale con particolare  riferimento alle tematiche della difesa del suolo e del dissesto idrogeologico e per ipotizzare, con un sufficiente grado di  autonomia, un inquadramento teorico di casi concreti in materia di diritto ambientale.
	TECNICHE DI VALUTAZIONE AMBIENTALE	ASCIUTO	3		AGR/01
	ELEMENTI DI LEGISLAZIONE AMBIENTALE	TORTA	3		IUS/10
22939	IDROLOGIA E QUALITÀ FISICA DEI SUOLI CON LABORATORIO	BAGARELLO	6	1° semestre	AGR/08	Obiettivo del corso di “Idrologia e qualità fisica del suolo” è quello di fornire allo  studente le conoscenze specialistiche necessarie per la gestione sostenibile del  suolo. Verranno studiati i principi di idrostatica e di idrodinamica del suolo e i  processi idrologici fondamentali che coinvolgono il trasporto dell’acqua e dei  soluti nella rizosfera. Saranno trattati i metodi per la stesura del bilancio  idrologico finalizzati anche alla stima dei fabbisogni irrigui. Si approfondiranno le  tecniche di misura delle caratteristiche fisiche ed idrauliche del suolo con  particolare riferimento alla valutazione della qualità fisica attraverso il confronto  con standard internazionalmente riconosciuti. Si passeranno in rassegna le  tecniche semplificate per la stima delle proprietà fisico-idrauliche del suolo.  Parte integrante degli obiettivi formativi è lo svolgimento di esercitazioni pratiche  in aula e in campo sugli argomenti e sulle tecniche di misura trattati nel corso.
22820	RILEVAMENTO E SISTEMI INFORMATIVI TERRITORIALI C.I.	DI STEFANO	9	2° semestre		L’obiettivo dell’insegnamento è quello di fornire allo studente sia le modalità di utilizzo dei GPS sia della fotogrammetria  terrestre ed aerea. L’obiettivo dell’insegnamento è quello di fornire allo studente sia le modalità di utilizzo e di trattamento dei dati da satellite,  orientate alle applicazioni finali, sia le necessarie competenze fondamentali che consentano la selezione più opportuna dei  dati, ne stabiliscano pregi e limiti, ne consentano la corretta integrazione nell’ambiente di utilizzo finale. Inoltre si forniscono  allo studente i concetti base del trattamento dell’informazione geografica, integrando gli elementi metodologici con quelli  tecnici nonché i principi che sottendono tale trattamento e la valutazione dell’impatto che un SIT ha nell’organizzazione di un  Ente pubblico o privato. Le applicazioni del Telerilevamento e dei SIT sono sviluppate con particolare riferimento ai versanti di  un bacino idrografico e agli elementi della rete idrografica.
	TELERILEVAMENTO E SISTEMI INFORMATIVI TERRITORIALI	DI STEFANO	6		AGR/10
	RILEVAMENTO DEL TERRITORIO	PALMERI	3		AGR/10
22899	RILEVAMENTO PEDOLOGICO E VALUTAZIONE DEI SUOLI	LO PAPA	6	2° semestre	AGR/14	L’insegnamento di Rilevamento Pedologico e Valutazione dei Suoli, rivolto agli  studenti del corso di laurea magistrale in Scienze e Tecnologie per la Difesa del  Suolo, tratta del rilevamento, cartografia e valutazione dei suoli come mezzo per  estrapolare l’informazione necessaria nell’ambito della conservazione e difesa  del suolo, e per garantire il corretto uso della risorsa suolo in ambito agricolo ed  extra-agricolo. Il corso si pone l’obiettivo di fare acquisire, agli studenti della  laurea magistrale, gli elementi tecnologicamente avanzati per acquisire  l’informazione sul suolo, nonché metodi e tecniche per la produzione di carte  digitali del suolo e delle sue proprietà, e la lettura di cartografie propedeutiche  alla valutazione territoriale. Lo studente acquisirà le competenze necessarie per  interpretare, gestire e finalizzare l’informazione pedologica per la valutazione,  gestione sostenibile e conservazione dei suoli. Particolare enfasi viene data allo  sviluppo di tecniche innovative di acquisizione e gestione dell’informazione  digitale dei suoli. L’insieme di queste conoscenze consente di acquisire il “know  how” necessario per la lettura dell’informazione suolo come elemento      fondamentale per la sua conservazione e difesa.
22901	MICROBIOLOGIA DEI SUOLI CON LABORATORIO	SETTANNI	6	2° semestre	AGR/16	Il corso si prefigge di fornire le basi della microbiologia generale finalizzata alla  gestione del suolo, attraverso lo studio della morfologia, fisiologia, genetica e  tassonomia microbica e la comprensione dei cicli biogeochimici e dei gruppi  microbici funzionali coinvolti nei principali processi di degradazione della  sostanza organica nel suolo. Il corso, attraverso esercitazioni pratiche, mira a  far acquisire allo studente la manualita' necessaria per iniziare ad operare in un  laboratorio microbiologico e per eseguire analisi quantitative e qualitative dei  suoli.
22903	EROSIONE DEL SUOLO E PERICOLOSITÀ GEOMORFOLOGICA C.I.	FERRO	9	2° semestre		Il corso di "Pericolosità geomorfologica" consiste nello studio delle forme del rilievo e nell’analisi di cause e fattori che ne  controllano genesi, sviluppo ed evoluzione, quali processi morfogenetici, clima, ambiente, struttura, energia del rilievo e livello  di base dell’erosione. Obiettivi del corso sono: 1) fornire le conoscenze necessarie, utili per il riconoscimento delle forme del  rilievo; 2) creare una capacità analitica per consentire la ricostruzione di assetti geomorfologici e modelli morfoevolutivi. L’insegnamento si propone di fornire allo studente gli elementi essenziali per (i) l’interpretazione e la simulazione matematica  dei processi erosivi che si verificano a scala di bacino idrografico e (ii) la progettazione e la realizzazione di efficaci interventi  di conservazione del suolo, anche ai fini del controllo dei processi di interrimento dei serbatoi artificiali e del risanamento delle  aree percorse da incendio.
	EROSIONE E CONSERVAZIONE DEL SUOLO	FERRO	6		AGR/08
	PERICOLOSITÀ GEOMORFOLOGICA	DI MAGGIO	3		GEO/04

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
13916	TECNICHE AGRONOMICHE DI CONSERVAZIONE DEL SUOLO	DI MICELI	6	1° semestre	AGR/02	Il corso si pone l’obiettivo di fornire agli studenti conoscenze di base, scientifiche  e tecniche per programmare ed organizzare sequenze colturali, itinerari tecnici e  razionali modelli di gestione degli agrosistemi erbacei mediterranei ai fini  antierosivi e di protezione del suolo. La trattazione degli argomenti sarà  effettuata secondo una successione temporale che consentirà di acquisire: • un’approfondita conoscenza delle caratteristiche dei suoli e delle agrotecniche  per migliorarne la fertilità; • un’approfondita conoscenza delle caratteristiche morfologiche, biofisiologiche  e agroecologiche delle specie erbacee più importanti sul piano agroambientale; • un’adeguata conoscenza dei singoli mezzi della produzione, delle possibilità di  una loro modulazione per la definizione di itinerari tecnici e gestionali in rapporto  alla specie, all’ambiente di coltivazione, all’esigenza di salvaguardare le risorse  naturali; • una conoscenza diretta dell’organizzazione di sistemi colturali, delle scelte  operative e dei criteri di gestione aziendale attraverso visite tecniche e  predisposizione di piani di gestione delle risorse aziendali finalizzate alla  protezione del suolo.
22835	TECNICHE DI PREVENZIONE E PROTEZIONE DAGLI INCENDI C.I.	LO BIANCO	6	1° semestre		Obiettivo dell’insegnamento è fornire agli studenti un quadro completo di conoscenze sulle tecniche selvicolturali degli  ecosistemi forestali efficaci per la prevenzione degli incendi e per il ripristino delle aree percorse dal fuoco. In particolare, l’insegnamento approfondisce le problematiche gestionali di aree forestali con alta predisposizione agli incendi  affinché gli studenti possano analizzare varie possibilità di tecniche selvicolturali per la prevenzione e la ricostituzione. Obiettivo dell'insegnamento è trasferire ai discenti le conoscenze su aspetti morfo-funzionali degli alberi e tecnici dei sistemi  arborei alla base dei modelli di gestione colturale in ambito collinare e montano e in genere in territori soggetti a erosione.  L’attività formativa sarà focalizzata principalmente sull’arboricoltura da legno, da biomassa e da frutto, ponendo in particolare  evidenza le relazioni tra genotipo e ambiente, la multifunzionalità intesa come difesa del suolo e caratteristica dei prodotti e la  sostenibilità del ciclo produttivo.
	PREVENZIONE DEGLI INCENDI E RIPRISTINO DELLE AREE PERCORSE DA FUOCO	LA MELA VECA	3		AGR/05
	SPECIE LEGNOSE PER L'AMBIENTE MEDITERRANEO	LO BIANCO	3		AGR/03
14184	TIROCINIO FORMATIVO E DI ORIENTAMENTO		12	2° semestre	
20983	TESI DI LAUREA		20	2° semestre	
	Attiv. form. a scelta dello studente (consigliate)		15		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
05909	PROTEZIONE IDRAULICA DEL TERRITORIO	PAMPALONE	3	1° semestre	AGR/08	Obiettivo del corso è approfondire alcune tematiche inerenti all'idraulica dei  corsi d’acqua naturali, introdurre lo studente alla conoscenza delle opere non  convenzionali per la sistemazione idraulica dei corsi d’acqua.  Saranno studiati i criteri di sistemazione del tratto medio-vallivo di un corso  d’acqua e gli interventi strutturali e non strutturali per la difesa dalle piene.
11546	BIOTECNICA DELLE SPECIE VEGETALI	DOMINA	3	1° semestre	BIO/03	Obiettivo dell’insegnamento è quello di fornire le conoscenze fondamentali sulle  caratteristiche biotecniche delle specie vegetali. Oltre ai concetti essenziali inerenti alle proprietà tecniche e biologiche, saranno  analizzati gli adattamenti e le tecniche di propagazione delle piante, nonché le  fasi necessarie per realizzare un progetto di recupero e/o riqualificazione  ambientale.     Verranno, quindi, prese in rassegna le principali specie arboree, arbustive ed  erbacee indigene, potenzialmente utili negli interventi di recupero e  riqualificazione ambientale, in funzione delle principali fitocenosi che definiscono  il paesaggio vegetale del Mediterraneo.
18472	RECUPERO DELLE AREE DEGRADATE	CONTE	3	1° semestre	AGR/13	Il Corso si propone di fornire conoscenze di base sulla chimica del sistema suolo con elementi di chimica ambientale. In particolare, lo studio del sistema suolo si articola nell’analisi delle componenti del suolo con approfondimenti sui sistemi chimici reali nei quali non si possono applicare leggi quali la Rault e la Henry. La valutazione delle interazioni tra la componente gas, liquida e solida dei suoli e' il principale obiettivo del corso . L’ultima parte del corso prevede lo studio del ruolo delle attivita' antropiche nella degradazione del suolo. Viene fornita anche una panoramica delle principali tecniche di recupero dei suoli contaminati.
22833	DEGRADAZIONE DEI MATERIALI LIGNEI		3	1° semestre	AGR/12	La disciplina è rivolta all’acquisizione delle conoscenze di base sulla morfologia,  biologia, ed ecologia dei microrganismi fungini xilotrofi agenti di degradazione  dei materiali lignei, allo scopo di proporre e applicare adeguati interventi di  difesa, sia convenzionali che biologici.
11561	TECNICHE DI INGEGNERIA NATURALISTICA	FERRO	3	2° semestre	AGR/08	La disciplina ha lo scopo di fornire le conoscenze e le abilità necessarie per la  progettazione di interventi di sistemazione idraulico-forestale con tecniche di  ingegneria naturalistica.
20536	SERVIZI ECOSISTEMICI DEI SUOLI	LO PAPA	3	2° semestre	AGR/14	L’insegnamento di Servizi Ecosistemici dei Suoli, rivolto agli studenti del corso di  laurea magistrale in  Scienze e Tecnologie per la Difesa del Suolo, tratta della  genesi, evoluzione e classificazione dei suoli e della loro organizzazione in  unita' strutturali complesse, della loro diversita' nello spazio e nel tempo ed in  particolare focalizza l'attenzione sui servizi ecosistemi che essi forniscono  all'uomo ed all'ambiente naturale. Il corso si pone l’obiettivo di fare acquisire agli  studenti della laurea magistrale gli elementi di base per acquisire la capacita' di  leggere in modo analitico ed in un rapporto di causa/effetto, fattori e processi  della pedogenesi, nonche' le conoscenze di base delle metodologie di studio  della risorsa suolo per la corretta valutazione, gestione e conservazione dei  servizi che essa offre. Particolare enfasi viene data alla definizione teorica e  pratica dei principali servizi ecosistemici dei suoli al fine di preparare a  consentire ai futuri laureati di esprimere un giudizio, anche sintetico, sulle  qualita' dei suoli e del loro ruolo nell'ambiente. L’insieme di queste conoscenze  consente di acquisire il “know how” necessario per la lettura della risorsa suolo  come corpo naturale e sistema ambientale fornitore di vitali servizi ecosistemici  ai fini della sua corretta gestione ambientale e conservazione.
22902	BIOINDICATORI FAUNISTICI DELLA QUALITÀ DEI SUOLI		3	2° semestre	AGR/11	L’insegnamento intende fornire una conoscenza di base sulla fauna in termini di  composizione quali-quantitativa nei vari ecosistemi mediterranei, riconoscimento  delle specie e loro vulnerabilità e principali dinamiche evolutive ed ecologiche  che ne determinano la presenza nell’ambiente.  Si acquisiranno competenze che permettano di predisporre piani di ricerca e di  controllo sulla fauna di una determinata area nell’ambito delle normative  regionali e comunitarie vigenti. Il modulo permetterà di riconoscere ed utilizzare  correttamente le specie animali nel loro ruolo di bioindicatori, improntare progetti  di monitoraggio pre- e post-intervento ed usare indici descrittivi della qualità ambientale di un determinato ecosistema.

