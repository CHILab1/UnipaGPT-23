Anno Accademico 2023/2024
Laurea in LETTERE
Curriculum: CLASSICO
Per maggiori informazioni vai su http://www.unipa.it/struttura.html?id=513
---------
Classe di Laurea in Lettere (L-10)
Durata 3 anni
Sede PALERMO
Accesso libero
Dipartimento di Scienze Umanistiche
Codice corso 2099
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
04438	LETTERATURA ITALIANA	CARTA, JOSSA	12	1° semestre	L-FIL-LET/10	Il corso di Letteratura italiana mira a formare la conoscenza delle opere  letterarie e delle correnti letterarie e poetiche della modernità e a rafforzare la  consapevolezza delle trasformazioni della parola letteraria nel tempo e nei  contesti. Forti degli strumenti di analisi testuali, le studentesse e gli studenti  riconosceranno il reimpiego e la trasformazione di paradigmi, dei modelli e delle  forme della tradizione nei nuovi contesti letterari. Particolare attenzione verrà  dedicata agli usi della letteratura in altre arti, nel discorso pubblico, nei media e  nella pubblicità. Il corso di prima annualita' di Letteratura italiana mira a consolidare una prima  generale, ampia e chiara conoscenza delle opere letterarie, dei generi e delle  forme, dei registri espressivi; mira a fornire le prime basilari conoscenze di  filologia dei testi (di copia e di autore), di genesi e trasmissione delle opere, di  tradizione e innovazione delle forme letterarie, dunque, a fare acquisire gli      strumenti di analisi e di interpretazione del testo letterario attraverso il diretto  confronto con le opere sia in lettura integrale sia antologica
07061	STORIA GRECA	SAMMARTANO	12	1° semestre	L-ANT/02	Il corso e' articolato in tre parti. La prima e' propedeutica e mira a fornire gli  strumenti fondamentali per apprendere la metodologia dello studio della storia  antica: l'uso delle diverse classi di fonti antiche; la conoscenza dei principali  temi e problemi della storiografia greca; l'approccio ai principali strumenti  bibliografici per la ricerca scientifica. La seconda parte mira a far migliorare la conoscenza e la comprensione dei  principali eventi della storia greca,  dalla nascita della polis fino alla conquista  romana dei grandi regni ellenistici; con particolare riguardo alle relazioni  internazionali, sia all'interno del mondo greco, sia tra Greci e popolazioni non  greche. La terza parte mira ad approfondire la conoscenza delle istituzioni e delle  strutture sociali, politiche ed economiche delle polesi e degli ethne greci, dalla  nascita della polis fino ai grandi regni ellenistici. Al fine di favorire il coordinamento tra gli insegnamenti, si terra' un seminario su  tematiche interdisciplinari (2h).
20728	LAB LINGUA STRANIERA - COMPETENZE EQUIPARABILI LIVELLO B1		3	1° semestre	
21871	LABORATORIO DI ANALISI LINGUISTICA O ALTRE ATTIVITA' FORMATIVE		3	1° semestre	
14044	LINGUA E LETTERATURA GRECA I	COZZO	12	2° semestre	L-FIL-LET/02	Il corso si propone di fornire un chiaro quadro socio-culturale della storia della  ‘letteratura’ greca antica in eta' 'arcaica' e 'classica', e di mostrare in che modo i  testi antichi possano essere letti con rispetto della loro storicita, ‘altra’ dalla  nostra e, insieme, all’interno di un progetto di politica culturale rispetto al  presente. A tal fine, sara' condotta un’analisi di alcuni testi (forniti in fotocopia)  su una tematica specifica. In generale, invito tutte e tutti a leggere e a studiare su qualsiasi argomento e  ambito del sapere, e ad andare oltre la specializzazione disciplinare, in nome  della cultura che è sempre un campo aperto, che richiede conoscenze diverse,  attenzione, ascolto (molto ascolto), curiosità, amore della fatica, desiderio di  comprendere, riflessione (e il tempo ad essa necessario), consapevolezza. Per      avere idea di una cosa, io credo, è fondamentale avere idea anche di molte altre  e sforzarsi di connetterle tra di loro e con sé; per avere un'idea del mondo greco  antico, è fondamentale  avere un'idea consapevole del mondo odierno (con cui  deve compararlo), coltivare la biologia, fisica, la linguistica, l'antropologia, la  storia, la psicologia, l'economia, l'epistemologia... e la vita. Non ci sono scienze  umane o scienze fisiche: tutte le scienze riflettono modi di vedere  e modi di  vivere umani.
20758	ISTITUZIONI DI LINGUISTICA ITALIANA	CASTIGLIONE, MATRANGA	6	2° semestre	L-FIL-LET/12	Consapevolezza metalinguistica delle cause e delle dinamiche, fonetiche, semantiche e morfosintattiche, del cambiamento linguistico dal latino volgare, con particolare riguardo al toscano e al siciliano; Prestigio e pregiudizio linguistico; Rapporto tra diglossia e bilinguismo dall’antichita' classica ad oggi; Primi documenti del volgare toscano e siciliano e fenomeni di antica durata; Stratificazione delle varietà siciliane, in diacronia. Note di etimologia.
21457	ISTITUZIONI DI LINGUA E CIVILTÀ LATINA	BIANCO, MARCHESE	6	2° semestre	L-FIL-LET/04	Il corso mira a fornire una adeguata conoscenza delle problematiche connesse  alla lingua e alla civiltà di Roma antica. In particolare, il corso provvederà ad  offrire una riflessione matura sulle caratteristiche peculiari della lingua latina,  colte in prospettiva sincronica e diacronica, con particolare attenzione per i  linguaggi specifici in relazione ai generi letterari. Attraverso un costante  ancoraggio al dato linguistico, il corso si preoccuperà di far sviluppare negli  allievi precise abilità nel riconoscimento degli elementi fondamentali dei vari  generi letterari e dei loro differenti impieghi. La lettura diretta dei testi consentirà  dunque, oltre ad un approccio maturo e consapevole alla lingua, di confrontarsi  con i principali nodi culturali della civiltà latina. Il corso Istituzioni di lingua e civiltà latina intende fornire allo studente strumenti  e contenuti per lo studio universitario della lingua e letteratura latina, perché  consegua una adeguata competenza testuale e un primo accesso alla  conoscenza puntuale degli aspetti fondamentali della civiltà letteraria di Roma  antica. Il corso si articola in due sezioni. Nella prima sezione sono oggetto di  studio testi letterari utili a sperimentare la competenza linguistica e traduttiva e  l’apprendimento di singoli aspetti del modo in cui i Romani pensavano se stessi.  Nella seconda sezione si avvia il percorso di conoscenza di generi e forme della  letteratura latina, che per gli studenti del curriculum classico e moderno  proseguirà nei due corsi successivi; gli studenti del curriculum Studi italiani  potranno invece sperimentare il contatto con la lingua e la letteratura latina utile  in prospettiva metodologica e diacronica. Entrambi i segmenti didattici mirano a  sviluppare un metodo di analisi letteraria attraverso: a. la lettura diretta dei testi  latini e la loro traduzione; b. la riflessione sulla lingua; c. il supporto di saggi che  hanno la funzione di illustrare le modalità di produzione, di trasmissione e di  fruizione della cultura letteraria a Roma; di evidenziare le problematiche più  rilevanti presenti nei testi studiati; di illuminarne il rapporto con la modernità e la  contemporaneità. E' caldamente consigliato a tutti gli studenti di iscriversi per tempo  all'insegnamento attraverso il portale.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
03750	GLOTTOLOGIA	BARTOLOTTA	12	1° semestre	L-LIN/01	Il corso si propone di fornire le nozioni fondamentali di glottologia e linguistica,  avviando gli studenti alla comprensione dell’organizzazione e del funzionamento  dei sistemi linguistici, in prospettiva sia sincronica sia diacronica, con particolare  riferimento alle lingue indoeuropee antiche e alla ricostruzione della proto-lingua  indoeuropea. Il programma didattico prevede lezioni frontali, esercitazioni in  aula, e una prova in itinere (test a risposta multipla/aperta) volta sia ad accertare  il livello di conoscenza degli studenti durante il corso delle lezioni, sia a  sviluppare la capacita' di comprensione dei contenuti della materia, sia a  migliorare le abilita' comunicative anche in presenza di un pubblico non esperto.  Obiettivo del corso e' di fornire allo studente una salda formazione di base da  utilizzare nel prosieguo degli studi magistrali o nelle professioni che richiedono  la specifica competenza maturata dallo studente in ambito linguistico.
04061	ISTITUZIONI DI FILOLOGIA CLASSICA	DI MARIA	6	1° semestre	L-FIL-LET/05	Contribuire ad una salda formazione di base dello Studente consentendogli un  approccio consapevole al testo antico, tramite un’informazione articolata sulle  modalita’ di trasmissione dello stesso attraverso i secoli e le culture che ci  separano dall’eta’ dell’autore, e la discussione delle incertezze che possono  sorgere dai limiti della tradizione (corruttele, omissioni, eventuali rifacimenti/ recensioni seriori). In particolare offrirgli la possibilita’ di apprendere  metodologie utili alla valutazione delle problematiche testuali e dei riflessi delle  stesse sull’interpretazione di opere di varia tipologia, sicche’ sia in grado di  discuterne autonomamente e di proporre conclusioni proprie, anche grazie ad  un opportuno addestramento all’utilizzo degli strumenti forniti dall’edizione critica. Mostrare di quali strumenti culturali ed esegetici si giovi l’interpretazione del  testo antico utilizzando anche le piu' importanti risorse bibliografiche e le banche  dati informatizzate.
21881	LINGUA E TESTUALITÀ ITALIANA	PINELLO, CASTIGLIONE	6	1° semestre	L-FIL-LET/12	Nel corso degli ultimi decenni, diversi fattori sociali hanno determinato  l'acquisizione e l'uso della lingua italiana da parte di un numero sempre  maggiore di utenti, cosi' che il processo di italianizzazione del nostro paese puo'  dirsi oggi quasi del tutto compiuto. La conoscenza e l'uso "di massa" della  lingua italiana ha fatto si' che questa acquisisse pian piano “nuove strutture” e  nuove funzioni e ambiti di impiego, passando da lingua esclusivamente usata  nello scritto e nelle occasioni ufficiali a lingua parlata da tutti gli italiani in tutte le  occasioni. Il suo impatto sull'oralita' ha determinato la formazione di una serie di  varieta' che costituiscono il repertorio degli italiani le cui strutture e il cui uso  dipendono dalla variabilita' diatopica (connessa allo spazio geografico),  diastratica (connessa alle classi sociali), diafasica (connessa alle situazioni  comunicative) e diamesica (connessa al mezzo di comunicazione). D'altra parte,  Il recente "sdoganamento" del dialetto ha determinato diverse "risorgenze"  dialettali con nuovi usi del codice locale (soprattutto da parte dei giovani)  specialmente in rapporto ai nuovi mezzi di comunicazione (Siti Web, Apple  Devices, Web Chat, SMS, canzone, ecc.). Il corso, dal titolo "L'ITALIANO  CONTEMPORANEO. STRUTTURE E VARIAZIONE tendera' a offrire un quadro  dell'attuale assetto dell'italiano contemporaneo, delle sue principali strutture e  della sua variabilita' in relazione agli usi nella societa' italiana contemporanea. In  particolare, si focalizzera' l'attenzione sulle varieta' diatopiche (dialetto, italiano  regionale), diafasiche (italiano popolare, linguaggio giovanile) e diamesiche (da  quelle letterarie ai nuovi usi dell'italiano e del dialetto all'interno dei "nuovi  media" - dalla comunicazione mediata dal computer. Nel corso degli ultimi decenni, diversi fattori sociali hanno determinato l'acquisizione e l'uso della lingua italiana da parte di un numero sempre maggiore di utenti, cosi' che il processo di italianizzazione del nostro paese puo' dirsi oggi quasi del tutto compiuto. La conoscenza e l'uso "di massa" della lingua italiana ha fatto si' che questa acquisisse pian piano “nuove strutture” e nuove funzioni e ambiti di impiego, passando da lingua esclusivamente usata nello scritto e nelle occasioni ufficiali a lingua parlata da tutti gli italiani in tutte le occasioni. Il suo impatto sull'oralita' ha determinato la formazione di una serie di varieta' che costituiscono il repertorio degli italiani le cui strutture e il cui uso dipendono dalla variabilita' diatopica (connessa allo spazio geografico), diastratica (connessa alle classi sociali), diafasica (connessa alle situazioni comunicative) e diamesica (connessa al mezzo di comunicazione). D'altra parte, Il recente "sdoganamento" del dialetto ha determinato diverse "risorgenze" dialettali con nuovi usi del codice locale (soprattutto da parte dei giovani) specialmente in rapporto ai nuovi mezzi di comunicazione (Siti Web, Apple Devices, Web Chat, SMS, canzone, ecc.). Il corso, dal titolo "L'ITALIANO CONTEMPORANEO. STRUTTURE E VARIAZIONE tendera' a offrire un quadro dell'attuale assetto dell'italiano contemporaneo, delle sue principali strutture e della sua variabilita' in relazione agli usi nella societa' italiana contemporanea. In particolare, si focalizzera' l'attenzione sulle varieta' diatopiche (dialetto, italiano regionale), diafasiche (italiano popolare, linguaggio giovanile) e diamesiche (da quelle letterarie ai nuovi usi dell'italiano e del dialetto all'interno dei "nuovi media" - dalla comunicazione mediata dal computer
07088	STORIA ROMANA	CASELLA	12	2° semestre	L-ANT/03	Obiettivo del corso è la comprensione delle più importanti tematiche della storia  di Roma dalla fondazione della città fino alla caduta della parte occidentale  dell’impero (753 a.C.- 476 d.C.) con riferimento a problematiche metodologiche,  eventi politici significativi, fenomeni socio-culturali, processi di trasformazione in  ambito istituzionale ed economico mediante la discussione critica delle fonti  antiche ed alla luce del dibattito moderno. La parte monografica sul tema  "L'imperatore tardoantico" è mirata ad approfondire rilevanti aspetti del potere  politico-divino, militare, ed economico-amministrativo della figura dell'imperatore  negli anni 284-476 d.C.
14046	LINGUA E LETTERATURA GRECA II	GRIMAUDO	12	2° semestre	L-FIL-LET/02	Il corso si propone di fornire un chiaro quadro storico-culturale della ‘letteratura’  greca di eta' ellenistica, imperiale e tardo-antica (323 a.C.-529 d.C.) Durante le lezioni si affrontera' la presentazione e la lettura di testi (scelta  antologica) che coprono l’arco cronologico suddetto, con l’intento di  approfondire alcune tematiche piu' rilevanti che contraddistinguono la  produzione di quei secoli, vista sempre come espressione di fenomeni culturali  piu' ampi, e mai come mero fatto ‘letterario’. Tra l’altro, ci si concentrera' sulle  nuove forme di organizzazione del sapere e sulle nuove funzioni della poesia in  eta' ellenistica, sugli sviluppi del teatro e del sapere scientifico, sul dibattito  storiografico e sugli orientamenti delle scuole filosofiche di eta' ellenistica e  imperiale, sul fenomeno della Seconda Sofistica, su Plutarco, sul rapporto fra  tradizione classica e pensiero cristiano.  E' richiesta la conoscenza manualistica delle principali linee di sviluppo e dei  principali autori della letteratura greca di età ellenistica e imperiale. Nel corso  delle lezioni si fara' riferimento ai principali strumenti di indagine per la ricerca  sui testi greci antichi e ai principali strumenti filologici atti a consentire una  lettura critica degli stessi.  Oltre a questo quadro d’insieme, il corso prevede un approfondimento  monografico su CORPO, ANIMA E PASSIONI NEL PENSIERO GRECO.  LESSICO, MODELLI, INTERPRETAZIONI. Lettura, traduzione, analisi di testi  greci che saranno raccolti in una dispensa.
17170	LINGUA E LETTERATURA LATINA I	MARCHESE, CASAMENTO	12	2° semestre		Gli obiettivi formativi del corso mirano a fornire una adeguata conoscenza delle problematiche connesse alla lingua e alla  produzione letteraria di Roma antica come elementi fondamentali di comprensione delle manifestazioni culturali e del  pensiero della civilta' latina anche in relazione al quadro storico di riferimento.  In particolare, il corso provvedera' ad offrire una riflessione matura sulle caratteristiche peculiari della lingua latina, colte in  prospettiva sincronica e diacronica, con particolare attenzione per i linguaggi specifici  in relazione ai generi letterari.  Attraverso un costante ancoraggio al dato linguistico, il corso affrontera' varie tipologie testuali sia in poesia sia in prosa al  fine di sviluppare negli allievi precise abilita' nel riconoscimento degli elementi fondamentali dei vari generi letterari e dei loro  differenti impieghi.   La lettura diretta dei testi e degli autori piu' rappresentativi consentira' dunque, oltre ad un approccio maturo e consapevole  alla lingua, di confrontarsi con i principali nodi culturali della civilta' latina. Gli obiettivi formativi del corso mirano a fornire una adeguata conoscenza delle problematiche connesse alla lingua e alla  produzione letteraria di Roma antica come elementi fondamentali di comprensione delle manifestazioni culturali e del  pensiero della civilta' latina anche in relazione al quadro storico di riferimento.  In particolare, il corso provvedera' ad offrire una riflessione matura sulle caratteristiche peculiari della lingua latina, colte in  prospettiva sincronica e diacronica, con particolare attenzione per i linguaggi specifici  in relazione ai generi letterari.  Attraverso un costante ancoraggio al dato linguistico, il corso affrontera' varie tipologie testuali sia in poesia sia in prosa al  fine di sviluppare negli allievi precise abilita' nel riconoscimento degli elementi fondamentali dei vari generi letterari e dei loro  differenti impieghi.   La lettura diretta dei testi e degli autori piu' rappresentativi consentira' dunque, oltre ad un approccio maturo e consapevole  alla lingua, di confrontarsi con i principali nodi culturali della civilta' latina. Il corso di Lingua e Letteratura latina I intende far conseguire allo studente una piena conoscenza degli aspetti fondamentali  della letteratura latina dalle origini all'età neroniana. Il corso si articola in due moduli e quattro segmenti di carattere  istituzionale, in cui sono oggetto di studio testi significativi per la comprensione degli elementi costitutivi della letteratura latina  e per sviluppare competenze di analisi letteraria attraverso: a. la lettura diretta dei testi latini e la loro traduzione; b. la  riflessione sulla lingua e gli aspetti formali del testo; c. l’apprendimento di metodi per l’interpretazione. I saggi indicati in questi  moduli hanno la funzione di illustrare le modalità di produzione, di trasmissione e di fruizione della letteratura a Roma o di  evidenziare le problematiche più rilevanti presenti nei testi dei quali è proposta la lettura.  I testi proposti allo studio sono  altresì scelti per avviare studentesse e studenti a una conoscenza criticamente e storicamente fondata della loro incidenza  nella cultura contemporanea. Il corso di Lingua e Letteratura latina I intende far conseguire allo studente una piena conoscenza degli aspetti fondamentali  della letteratura latina dalle origini all'età neroniana. Il corso si articola in due moduli e quattro segmenti di carattere  istituzionale,  in cui sono oggetto di studio testi significativi per la comprensione degli elementi costitutivi della letteratura  latina e per sviluppare competenze di analisi letteraria attraverso: a. la lettura diretta dei testi latini e la loro traduzione; b. la  riflessione sulla lingua e gli aspetti formali del testo; c. l’apprendimento di metodi per l’interpretazione. I saggi indicati in questi  moduli hanno la funzione di illustrare le modalità di produzione, di trasmissione e di fruizione della letteratura a Roma o di  evidenziare le problematiche più rilevanti presenti nei testi dei quali è proposta la lettura.  I testi proposti allo studio sono  altresì scelti per avviare studentesse e studenti a una conoscenza criticamente e storicamente fondata della loro incidenza  nella cultura contemporanea.
	LINGUA E LETTERATURA LATINA I - MODULO B	BIANCO, MARCHESE	6		L-FIL-LET/04
	LINGUA E LETTERATURA LATINA I - MODULO A	MARCHESE, CASAMENTO	6		L-FIL-LET/04

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
01403	ARCHEOLOGIA CLASSICA	PORTALE	9	1° semestre	L-ANT/07	Obiettivo del corso e' dare una informazione d’insieme sui metodi utilizzati nella  ricerca archeologica e fornire allo studente le competenze di base sui principali  aspetti della storia dell’arte greca e romana, attraverso l’analisi di varie tipologie  monumentali e dei contesti più rappresentativi, e l’acquisizione di un appropriato  lessico tecnico.
03604	GEOGRAFIA	GIUBILARO	12	1° semestre	M-GGR/01	Il corso di Geografia, collocato al terzo anno del CdS, si propone di fornire alle  studentesse e agli studenti gli strumenti necessari per analizzare i fenomeni  sociali in prospettiva spaziale, secondo i metodi della geografia politica,  economica, urbana e culturale. In particolare, attraverso esempi, studi di caso e  attività di sopralluogo, il corso intende rafforzare nelle studentesse e negli  studenti la consapevolezza del ruolo della spazialità nella formazione dei  fenomeni sociali, politici ed economici dall’antichità a oggi.
14047	LINGUA E LETTERATURA LATINA II	MARCHESE, CASAMENTO	6	1° semestre	L-FIL-LET/04	Gli obiettivi formativi del corso mirano a fornire una adeguata conoscenza delle  problematiche connesse alla lingua e alla produzione letteraria di Roma antica  come elementi fondamentali di comprensione delle manifestazioni culturali e del  pensiero della civilta' latina anche in relazione al quadro storico di riferimento. In particolare, il corso provvedera' ad offrire una riflessione matura sulle  caratteristiche peculiari della lingua latina, colte in prospettiva sincronica e  diacronica, con particolare attenzione per i linguaggi specifici in relazione ai  generi letterari. Attraverso un costante ancoraggio al dato linguistico, il corso affrontera' varie  tipologie testuali sia in poesia sia in prosa al fine di sviluppare negli allievi  precise abilita' nel riconoscimento degli elementi fondamentali dei vari generi  letterari e dei loro differenti impieghi.     La lettura diretta dei testi e degli autori piu' rappresentativi consentira' dunque,  oltre ad un approccio maturo e consapevole alla lingua, di confrontarsi con i  principali nodi culturali della civilta' latina. Il corso di Lingua e Letteratura latina II intende far conseguire allo studente una  piena conoscenza degli aspetti fondamentali della letteratura latina dall'età flavia  fino alla tarda antichità. Il corso si articola in due segmenti di carattere  istituzionale, in cui sono oggetto di studio testi significativi per la comprensione  degli elementi costitutivi della letteratura latina e per sviluppare competenze di  analisi letteraria attraverso: a. la lettura diretta dei testi latini e la loro traduzione;  b. la riflessione sulla lingua e gli aspetti formali del testo; c. l’apprendimento di  metodi per l’interpretazione. I saggi indicati in questi moduli hanno la funzione di  illustrare le modalità di produzione, di trasmissione e di fruizione della letteratura  a Roma o di evidenziare le problematiche più rilevanti presenti nei testi dei quali  è proposta la lettura.  I testi proposti allo studio sono altresì scelti per avviare  studentesse e studenti a una conoscenza criticamente e storicamente fondata  della loro incidenza nella cultura contemporanea.
05917	PROVA FINALE		3	2° semestre	
	Gruppo di attiv. form. opzionali		12		
	Gruppo di attiv. form. opzionali II		12		
	Attiv. form. a scelta dello studente		12		

Gruppo di attiv. form. opzionali II
Codice materia	Nome materia	Docente	CFU	Periodo	SSD	Obiettivi Formativi
07068	STORIA MEDIEVALE	MINEO	12	1° semestre	M-STO/01	Una conoscenza sicura delle principali questioni, politiche, sociali e religiose  della storia medievale (Europa e Mediterraneo, secoli V-XV)
06715	STORIA CONTEMPORANEA	DI FIGLIA	12	2° semestre	M-STO/04	Il corso si prefigge di analizzare la storia dei secoli XIX e XX con particolare  attenzione alle principali linee interpretative proposte dalla storiografia. Alcune  parti del programma saranno lette alla luce delle categorie di identita' e conflitto,  per permettere un ragionamento interdisciplinare che ricolleghi alle linee di  ricerca sviluppate dal Dipartimento.
07079	STORIA MODERNA	FAVARO'	12	2° semestre	M-STO/02	OBIETTIVO GENERALE DEL CORSO E' FORNIRE UNA CONOSCENZA DI BASE DELLA STORIA MODERNA, CON PARTICOLARE RIFERIMENTO ALL'EUROPA E ALLE RELAZIONI TRA STATI E TRA CULTURE. CONOSCENZA E ANALISI DEI SEGUENTI GRANDI TEMI: -DAL MEDIOEVO ALL'ETA' MODERNA: IL PROBLEMA DELLE ORIGINI DELLA MODERNITA' - L'"ANTICO REGIME", LA SUA CRISI, IL SUO CROLLO E I TENTATIVI DI "RESTAURARLO" – CONOSCENZA E USO DELLE FONTI PER LO STUDIO DELLA STORIA MODERNA – CONOSCENZA DEL DIBATTITO STORIOGRAFICO SUI PRINCIPALI ARGOMENTI DEL CORSO.

Gruppo di attiv. form. opzionali
Codice materia	Nome materia	Docente	CFU	Periodo	SSD	Obiettivi Formativi
04596	LINGUA E LETTERATURA NEOGRECA	CARACAUSI	12	1° semestre	L-LIN/20	Prendere coscienza dell'aspetto diacronico della lingua greca; imparare i  fondamenti della morfologia del greco moderno; acquisire competenza attiva e  passiva del neogreco. Riuscire ad orientarsi dinanzi a un testo in greco moderno  e ad esprimersi in modo semplice in lingua neogreca. Nella consapevolezza del carattere diacronico della lingua greca, acquisire una  conoscenza della storia letteraria, tramite la lettura di testi specifici in greco e in  traduzione italiana. Sarebbe auspicabile realizzare un viaggio d’istruzione ad Atene sotto la mia  guida, acciocche' gli studenti potessero da una parte testare le proprie abilita'  linguistiche, acquisite nel laboratorio di Neogreco, e, d’altra parte, ampliare le  proprie cognizioni di cultura e letteratura greca attraverso visite di Musei  (Benaki, Benaki XX secolo), Biblioteche (Ghennadios, ELIA), centri culturali  (Idrima Onasi; Politistiko' Kendro Stavru Niarchu) ed incontri con docenti  dell’Universita' di Atene e con protagonisti della vita letteraria e artistica della  Grecia moderna.
05613	PEDAGOGIA GENERALE	MALTESE	6	1° semestre	M-PED/01	Capacita' di padroneggiare gli strumenti essenziali del discorso pedagogico e di  saper leggere e comprendere testi di livello culturale avanzato. Capacita' di elaborare in maniera autonoma le conoscenze acquisite. Comprensione dei principali temi della pedagogia generale, di storia dei  processi formativi e delle istituzioni scolastiche, con particolare riferimento ai  processi di insegnamento/apprendimento e di condivisione del sapere. Conoscenza delle basi teoretiche, epistemologiche e metodologico-procedurali  della ricerca pedagogica, teorica ed empirica, nazionale e internazionale. Capacita' di tematizzare il rapporto fra processi di formazione, educazione,  istruzione e apprendimenti nella prospettiva di una pedagogia inclusiva. Capacita' di  analizzare la scuola come ambiente di apprendimento  caratterizzato da una serie di ricadute  connesse ai cambiamenti socio-culturali  e degli stili di vita. Conoscenza delle teorie e dei modelli di interpretazione della relazione  educativa in contesti scolastici inclusivi e con riferimento a tutti i protagonisti  della rete educativa e formativa.
10696	RETORICA	PIAZZA	6	1° semestre	M-FIL/05	Obiettivo generale del corso e' potenziare le capacita' critiche dello studente   attraverso la riflessione sul ruolo della persuasione nella costruzione e/o  dissoluzione dei legami sociali. Con questo obiettivo generale, si forniranno allo  studente le competenze di base e gli strumenti filosofici necessari per un  approccio criticamente avvertito ai testi  (scritti e orali) con finalita' persuasive.  Per raggiungere tali obiettivi, le lezioni saranno dedicate essenzialmente alla  rivalutazione della retorica nel Novecento e al ruolo svolto  dalla "Retorica" di  Aristotele in questo processo di rivalutazione. Durante le lezioni frontali e' prevista  la lettura guidata di alcune parti della  "Retorica" di Aristotele in modo da potenziare nello studente le capacita' di  analisi del testo filosofico. Il corso prevede anche momenti di partecipazione attiva degli studenti, in  particolare discussioni guidate in aula e presentazione di parti del testo  analizzato. Si intende cosi' perseguire l'obiettivo di potenziare le abilita'  comunicative, le capacita' critiche e l'autonomia di giudizio dello studente.  .
00875	STORIA BIZANTINA	ROGNONI	6	2° semestre	L-FIL-LET/07	Obbiettivo del corso sara' fornire gli strumenti per seguire le linee generali della  storia bizantina e della tradizione storiografica relativa; cogliere il ruolo giocato  da Bisanzio nella formazione politica e culturale dell’Europa medievale, e  dell'Italia meridionale in particolare.     Acquisite le necessarie conoscenze e gli strumenti metodologici e critici, lo  studente sara' in grado di accedere alla laurea magistrale e di continuare nello  studio di materie storiche, in particolare di ambito medievistico; di operare  presso enti culturali, archivi e biblioteche; in ambito editoriale e pubblicistico; nel  campo della conservazione e nella trasmissione del patrimonio culturale.
09226	LETTERATURA ITALIANA II	DI GESU'	12	2° semestre	L-FIL-LET/10	Obiettivo formativo del corso e' quello di fornire: - una solida formazione di base,  metodologica e storica, della cultura letteraria italiana nel piu' vasto ambito della  civilta' letteraria europea; - una conoscenza adeguata della letteratura italiana di  eta' medievale e moderna nel suo sviluppo storico, mediante l’analisi diretta dei  testi e delle principali interpretazioni critiche; - una conoscenza adeguata delle  metodologie di analisi e di interpretazione. Attraverso lo studio dello specifico  letterario, della storia della ricezione dei testi, del conflitto delle interpretazioni, il  corso mira altresi' a far acquisire la capacita' di comprendere criticamente i  fenomeni culturali (e letterari in particolar modo) e di contestualizzarli:  l'ermeneutica letteraria e l'interpretazione dei testi, dunque, andra' praticata  anche allo scopo di formare  la studentessa / lo studente alla gestione  autonoma e alla trasmissione delle conoscenze e alla mediazione culturale.  Nello specifico il primo dei due moduli in cui si articola il corso intende fornire  alla studentessa / studente sicure competenze di base sulle fasi dell’attivita'  letteraria in Italia e sulle questioni principali a essa inerenti e una buona  conoscenza diretta delle principali opere del canone nazionale. Il secondo  modulo, attraverso la lettura critica integrale di un classico scelto dalla  studentessa / studente tra quelli proposti, e l’approfondimento di una questione  critica, ha l'obiettivo di consolidare una adeguata autonomia nella valutazione e  nella problematizzazione delle questioni estetiche, culturali e politiche che i testi  letterari pongono. Il corso di studio mira pertanto alla definizione di un profilo  professionale soddisfacente gia' alla conclusione del triennio, tale da consentire  al laureato la realizzazione di scelte coerenti e consapevoli in vista di  un'eventuale prosecuzione degli studi magistrali.
19408	TRADIZIONE DEI TESTI CLASSICI	DI MARIA	12	2° semestre	L-FIL-LET/05	Contribuire ad una salda formazione di base dello Studente consentendogli un  approccio consapevole al testo antico, tramite il diretto accesso ai documenti e  la costatazione diretta delle modalita’ di trasmissione dello stesso attraverso i  secoli e le culture che ci separano dall’eta’ dell’autore, e tramite la discussione  delle decisioni che un editore puo' adottare di fronte ai limiti della tradizione  (corruttele, omissioni, eventuali rifacimenti/recensioni seriori). In particolare,  esercitarsi nelle metodiche utili alla valutazione delle problematiche testuali e  dei riflessi delle stesse sull’interpretazione di opere di varia tipologia,  avvalendosi delle complesse informazioni che si acquisiscono dai documenti e  dalle edizioni.

