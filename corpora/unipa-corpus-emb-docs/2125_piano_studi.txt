Anno Accademico 2023/2024
Laurea in SCIENZE FORESTALI ED AMBIENTALI
Per maggiori informazioni vai su http://www.unipa.it/struttura.html?id=540
---------
Classe di Laurea in Scienze e tecnologie agrarie e forestali (L-25)
Durata 3 anni
Sede PALERMO
Accesso libero
Dipartimento di Scienze Agrarie, Alimentari e Forestali
Codice corso 2125
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
17791	BOTANICA GENERALE E SISTEMATICA	FICI	8	1° semestre	BIO/03	Il corso tende a fornire le conoscenze di base sulla Morfologia e Fisiologia  vegetale e sulla Botanica Sistematica. In dettaglio saranno approfonditi vari  aspetti legati alla Citologia (la cellula vegetale, il nucleo, il citoplasma, i plastidi,  la parete cellulare, il vacuolo), l’Istologia (tessuti meristematici, parenchimatici,  meccanici, tegumentali, conduttori) l’organografia (radice, fusto, foglia, fiore e  frutto) e la Fisiologia vegetale (il trasporto dell’acqua e delle altre sostanze nella  pianta; gli ormoni; il metabolismo; la fotosintesi). Verranno fornite conoscenze di  base sulla sistematica e sulla tassonomia dei vegetali, i cicli metagenetici e le  caratteristiche di base dei principali gruppi sistematici. Le piante superiori sono  approfondite nel dettaglio delle principali famiglie presenti nel Mediterraneo, con  particolare riferimento a taxa ampiamente diffusi in ambienti di macchia e  forestali.
18681	ELEMENTI DI CHIMICA GENERALE E ORGANICA	BONSIGNORE	8	1° semestre	CHIM/03	il corso ha l’obiettivo di fornire i concetti fondamentali della chimica generale,  della chimica inorganica e della chimica organica di base. Lo studente dovra  conoscere i principi di base della struttura atomica e molecolare, del legame  chimico, delle leggi che regolano le reazioni chimiche facendo riferimento alle  proprieta periodiche degli elementi. Inoltre lo studente svilupperà capacità di  calcolo necessarie alle comuni pratiche di laboratorio.
18689	MATEMATICA CON ELEMENTI DI FISICA	DI RUZZA	8	1° semestre	MAT/07	Obiettivo fondamentale del corso è fornire agli studenti i principali strumenti per  l’analisi di problemi dal punto di vista matematico e fisico. Gli obiettivi formativi  pertanto saranno: 1. Promuovere le facolta' intuitive e logiche; 2. Acquisire competenze di astrazione e di formalizzazione; 3. Sviluppare l’attitudine a riesaminare criticamente e a sistematizzare  logicamente le conoscenze acquisite; 4. Abituare all'applicazione delle capacita' di analisi e di sintesi a problemi  concreti; 5. Abituare alla ricerca di soluzioni costruttive alternative; 6. Abituare a generalizzare la soluzione di un problema specifico in algoritmi;  7. Potenziare le capacita' di utilizzare metodi, strumenti e modelli matematici in  situazioni diverse;  8. Promuovere la comprensione dei concetti trasversali della disciplina e  abituare a cogliere analogie di struttura tra ambiti diversi.
20692	COMPETENZE LINGUISTICHE IN INGLESE EQUIPARABILI AL LIVELLO B1		4	1° semestre		Apprendimento linguistico equiparabile al livello CEFR
01704	BOTANICA FORESTALE	DI GRISTINA	8	2° semestre	BIO/02	Il Corso ha come scopo principale quello di fornire allo studente gli strumenti per  lo studio sistematico ed ecologico delle piante di interesse forestale che  svolgono ruoli fondamentali negli ecosistemi forestali, di fare acquisire  consapevolezza sul problema dei cambiamenti climatici, dell’erosione genetica  e della perdita di biodiversita' e sugli effetti dell’introduzione nell’ecosistema di  specie aliene o esotiche. L’acquisizione delle tecniche per la preparazione di un  erbario costituisce inoltre la base per il lavoro da svolgere in campo,  propedeutico alla osservazione dei caratteri morfologici che consentono  l’identificazione delle specie forestali.
02761	ECONOMIA E POLITICA FORESTALE	DI FRANCO	8	2° semestre	AGR/01	Fornire agli studenti le conoscenze fondamentali sulle teorie e sui metodi di  analisi economica dell’azienda agro-forestale e sui giudizi di convenienza  economica dei miglioramenti fondiari. Trasferimento di conoscenze e strumenti  di base dei tratti piu' significativi del sistema politico-amministrativo che  condiziona ed indirizza gran parte dell’attivita' forestale ed ambientale in Italia e  nell’Unione Europea. Il corso prevede l’analisi dei principali indirizzi della politica  comunitaria e nazionale, in materia forestale e ambientale, con particolare  riferimento alle funzioni di difesa del territorio e di protezione e gestione  dell’ambiente, riconducibili al sistema forestale; all’analisi del sistema nazionale  e regionale delle aree protette e della relativa normativa; allo sviluppo rurale per  l’assetto del territorio e la protezione della natura nei vari livelli di pianificazione.
20626	TOPOGRAFIA, CARTOGRAFIA ED ELEMENTI DI CAD	DARDANELLI	8	2° semestre	ICAR/06	Acquisire strumenti atti a svolgere la libera professione nel campo dei  miglioramenti fondiari. In particolare, a conclusione del corso, lo studente dovra'  sapere leggere ed interpretare la cartografia ufficiale Italiana, nonche' sapere  predisporre cartografia di dettaglio con rilievi geomatici ad uso professionale.
	Attiv. form. a scelta dello studente (consigliate)		6		

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
01155	AGRONOMIA GENERALE	SARNO	8	1° semestre	AGR/02	Il corso intende fornire allo studente gli elementi di base dei metodi di studio per  l’analisi agronomica e ambientale delle aree collinari e montane, nonche' gli  elementi agronomici fondamentali per la conservazione e la tutela dell’equilibrio  ambientale.
13351	ALTRE CONOSCENZE UTILI PER L'INSERIMENTO NEL MONDO DEL LAVORO		3	1° semestre	
18684	CHIMICA DEI SUOLI FORESTALI	CONTE	8	1° semestre	AGR/13	Il Corso si propone di fornire conoscenze di base sulla chimica del sistema suolo con elementi di chimica ambientale. In particolare, lo studio del sistema suolo si articola nell’analisi delle componenti del suolo con approfondimenti sui sistemi chimici reali nei quali non si possono applicare leggi quali la Rault e la Henry. La valutazione delle interazioni tra la componente gas, liquida e solida dei suoli e' il principale obiettivo del corso . L’ultima parte del corso prevede lo studio del ruolo delle attivita' antropiche nella degradazione del suolo. Viene fornita anche una panoramica delle principali tecniche di recupero dei suoli contaminati.
18804	ECOLOGIA FORESTALE	LA MANTIA	8	1° semestre	AGR/05	L’Insegnamento si pone l’obiettivo di fornire agli studenti le conoscenze  fondamentali dell’Ecologia e quelle particolari dell’Ecologia Forestale. Piu'  specificatamente vengono trattati gli elementi di base del funzionamento degli  ecosistemi, e quindi dei fattori abiotici, biotici e merobiotici, e della  comprensione del bosco come sistema di componenti interagenti e di diversa  natura. Sono anche fornite informazioni sui processi complessi come i cicli  biogeochimici e i cambiamenti climatici e il ruolo svolto dalle foreste al loro  interno.
01395	ARBORICOLTURA GENERALE	LO BIANCO	8	2° semestre	AGR/03	Obiettivo dell'insegnamento e' quello di formare i discenti sui principi morfo- funzionali e tecnico-scientifici alla base della coltivazione delle specie arboree in  generale con riferimenti pratici all’arboricoltura da legno e da frutto, ponendo in  particolare evidenza le relazioni tra genotipo e ambiente. Verranno forniti,  inoltre, gli elementi necessari per analizzare le relazioni tra le singole  componenti del sistema arboreto al fine di valutare le risposte del sistema agli  interventi colturali prescelti.
02877	ELEMENTI DI IDRAULICA ED IDROLOGIA	FERRO	8	2° semestre	AGR/08	Il corso fornisce le conoscenze di base necessarie al profilo professionale di  "Tecnico della difesa del suolo". Il Corso ha carattere propedeutico ed e'  composto da due parti. La prima di esse si prefigge l’obiettivo di fornire le basi  dell’idraulica, con particolare riferimento al caso delle correnti a superficie libera,  la cui conoscenza e' necessaria per un approccio alle problematiche inerenti la  sistemazione idraulica dei corsi d’acqua montani. Alle stesse problematiche e' rivolta anche la seconda parte del corso, la quale  comprende lo studio dei processi fisici connessi al ciclo idrologico dell’acqua.  L’insegnamento fornisce anche gli strumenti analitici indispensabili per la  redazione di uno studio idrologico finalizzato alla stima delle portate di piena di  assegnato tempo di ritorno.
18685	SELVICOLTURA GENERALE E DENDROLOGIA	LA MELA VECA	8	2° semestre	AGR/05	Il corso fornisce agli studenti: - i presupposti scientifici della selvicoltura sulla base dell’ecologia forestale; - gli strumenti analitici per la descrizione dei caratteri dei popolamenti forestali e  l’interpretazione delle dinamiche evolutive/involutive; - le conoscenze sulle tecniche proprie della selvicoltura, forme di governo e di  trattamento dei soprassuoli; - le informazioni di base sui biomi terrestri, sulla vegetazione forestale in Europa  con particolare riferimento agli aspetti autoecologici delle specie che hanno  ricadute sulla selvicoltura delle foreste mediterranee.
19388	PEDOLOGIA FORESTALE	LO PAPA	8	2° semestre	AGR/14	L’insegnamento di Pedologia forestale, rivolto agli studenti del corso di laurea in  Scienze Forestali ed Ambientali, tratta della genesi, evoluzione e classificazione  dei suoli e della loro organizzazione in unita' strutturali complesse. Il corso si  pone l’obiettivo di fare acquisire agli studenti della laurea di primo livello gli  elementi di base per acquisire la capacita' di leggere in modo analitico ed in un  rapporto di causa/effetto, fattori e processi della pedogenesi, nonche' le  conoscenze di base delle metodologie di studio e di classificazione della risorsa  suolo per la sua corretta gestione.  Particolare enfasi viene data alla definizione  teorica e pratica, dei principali parametri di base atti a consentire ai futuri  laureati di esprimere un giudizio, anche sintetico, sulle qualita' dei suoli.  L’insieme di queste conoscenze consente di acquisire il “know how” necessario  per la lettura di cartografie pedologiche e tematiche e per l’applicazione delle  tecniche di valutazione ai fini della corretta gestione della risorsa suolo sia in  campo agro-forestale che extra-agricolo.
	Attiv. form. a scelta dello stud. (consigliate) II		3		

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
13121	TIROCINI FORMATIVI E DI ORIENTAMENTO		6	1° semestre	
15404	MECCANIZZAZIONE FORESTALE ED ERGONOMIA	ORLANDO	8	1° semestre	AGR/09	Il corso mira a far conoscere le principali macchine impiegate nelle operazioni di  impianto, manutenzione ed utilizzazione dei boschi. Mira alla comprensione dei  principi di funzionamento e delle caratteristiche tecnico-funzionali, così da  permettere la valutazione dell'efficienza tecnica delle macchine impiegate, al  fine di una corretta e "sicura" meccanizzazione del cantiere forestale. Si faranno  conoscere i rischi legati all'impiego delle macchine nelle varie fasi operative.
15481	SISTEMAZIONI IDRAULICO-FORESTALI	DI STEFANO	8	1° semestre	AGR/08	L’insegnamento si propone di fornire, nella visione unitaria del sistema “bacino  idrografico”, le informazioni basilari inerenti i processi fisici, le problematiche  applicative e le tipologie di intervento disponibili per la sistemazione del tratto  montano del corso d’acqua. L’Insegnamento si propone inoltre di fornire, le  conoscenze essenziali sui fattori che controllano il fenomeno dell’erosione idrica  e sulle modalita' di attuazione del fenomeno. Inoltre, lo studente viene preparato  alla simulazione matematica dei processi erosivi nonche' alla progettazione e  alla realizzazione di interventi di conservazione del suolo alla scala della  parcella.
15482	DENDROMETRIA E ASSESTAMENTO FORESTALE	LASCHI	8	1° semestre	AGR/05	Il corso si prefigge di portare lo studente a conoscenza delle principali  problematiche di gestione dei soprassuoli forestali nel breve-medio periodo,  attuata mediante la stesura e l’applicazione dei piani di assestamento forestale,  della stima dei soprassuoli, dei progetti di taglio e di miglioramento boschivo.  Attraverso una serie di lezioni, accompagnate da sopralluoghi in bosco ed  esercitazioni per l’elaborazione dei dati rilevati, lo studente dovrà acquisire  specifiche abilita' sia nel rilevamento sia nella successiva fase di elaborazione  dei dati di campagna utili alla redazione di un Piano, fino alla strutturazione di  massima dello strumento di base per la pianificazione forestale: il piano di  assestamento forestale.
05917	PROVA FINALE		3	2° semestre	
16097	ESTIMO FORESTALE	ASCIUTO	8	2° semestre	AGR/01	Il percorso formativo dell’insegnamento di “Estimo Forestale” ha come scopo  quello di fornire agli studenti gli strumenti operativi (matematico-finanziari e  statistici) e i principi teorici dell’estimo generale da applicare ai casi che  ricorrono piu' frequentemente nell’attivita' professionale dell’agronomo, in   termini di scelta degli aspetti economici e dei procedimenti estimativi, di ricerca  dei dati tecnici ed economici, di redazione di una relazione di stima o rapporto di  valutazione immobiliare.L’obiettivo ultimo del corso di Estimo Rurale e' quello di  far acquisire agli studenti la metodologia necessaria per formulare  correttamente dei giudizi di stima su beni mobili ed immobili e relativamente a  diritti di godimento su beni di proprieta' altrui.
18806	PATOLOGIA FORESTALE		8	2° semestre	AGR/12	Acquisizione di competenze sugli aspetti generali della patologia forestale  (sintomatologia, caratteri e biologia degli agenti di malattia, processo infettivo ed  epidemiologia, principi di diagnosi, pianificazione di adeguati interventi  difensivi).  Acquisizione di competenze sulle principali malattie in ambiente  forestale degli interventi per una gestione a basso impatto.
22684	ENTOMOLOGIA E ZOOLOGIA FORESTALE	CALECA	8	2° semestre	AGR/11	Lo studente dovra' approfondire le conoscenze dell'ecosistema foresta e delle  sue zoocenosi e artropodocenosi, attraverso lo studio dei fitofagi e dei principali  metodi di controllo, al fine di integrare l’apprendimento delle tecniche di gestione  dei fitofagi in un'ottica di gestione sostenibile dell'ambiente forestale.
	Attiv. for. a scelta dello stud. (consigliate) III		3		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
21171	SUSTAINABLE BUSINESS MODELS IN THE AGRI-FOOD SECTOR (in inglese)	GALATI	3	2° semestre	AGR/01	Il corso "Modelli di business sostenibili nel settore agroalimentare" è incentrato  sul concetto di sostenibilità, nelle sue tre dimensioni, come strumento strategico  per garantire alle imprese un vantaggio competitivo sostenibile in un ambiente  caratterizzato dalla limitata disponibilità di risorse, creando vantaggi per tutte le  parti interessate, sia interne che esterne. L'obiettivo del corso è quello di fornire  le conoscenze di base dei principi della gestione aziendale necessari per la  comprensione della logica organizzativa e operativa delle imprese orientate alla  sostenibilità e le competenze per integrare queste conoscenze nelle operazioni  e funzioni aziendali in tutta l'organizzazione e la catena del valore.
22467	STATISTICA PER L'AMBIENTE E IL TERRITORIO	BARONE	3	2° semestre	SECS-S/02	Lo studente al termine del corso dovrà avere conoscenza degli strumenti  basilari della statistica, del calcolo delle probabilità ed in generale del metodo  scientifico di approccio ai problemi reali. Inoltre lo studente dovrà saper  analizzare statisticamente un dataset. Il corso sarà improntato ad una  sensibilizzazione degli studenti alle problematiche di analisi dati che sorgono in  ambito agroalimentare.

Attiv. form. a scelta dello stud. (consigliate) II
Codice materia	Nome materia	Docente	CFU	Periodo	SSD	Obiettivi Formativi
21174	ANALYSIS OF LAND USE SYSTEMS (in inglese)	SCALENGHE	3	1° semestre	AGR/14	L'obiettivo del corso è fornire i principi generali delle strategie di gestione del  suolo. La conoscenza dei sistemi ambientali è necessaria per la comprensione  delle strategie di gestione e del ruolo del suolo nei servizi ecosistemici. Il riscontro da parte di alcuni degli studenti che hanno seguito, e superato, il  corso nello scorso anno accademico è disponibile in questo video: https:// youtu.be/LCPGeT8I3fw

Attiv. for. a scelta dello stud. (consigliate) III
Codice materia	Nome materia	Docente	CFU	Periodo	SSD	Obiettivi Formativi
21173	MACHINES AND PLANTS FOR ENVIRONMENTAL PROTECTION (in inglese)		3	1° semestre	AGR/09	Gli obiettivi formativi dell’insegnamento sono : - conoscenze, capacità e competenze su attrezzi agricoli, macchine agricole  operatrici ed impianti di Digestione Anaerobica per la protezione ambientale,  cioè per la conservazione del terreno agrario, la prevenzione o minimizzazione  del compattamento del terreno agrario, la riduzione dei fattori produttivi e la  lavorazione del terreno agrario a profondità spazialmente variabile, in base ai  principi dell'agricoltura di precisione, nonché per la valorizzazione energetica di  substrati organici; - conoscenze tecnico-scientifiche fondamentali e criteri di scelta tecnico- economica relativi agli attrezzi agricoli, alle macchine agricole operatrici ed agli  impianti di Digestione Anaerobica per la protezione ambientale; - competenze sulle tipologie, sulle caratteristiche, sui componenti principali, sul  funzionamento, sulle prestazioni, sulla gestione e sui principi basilari di analisi e  scelta delle macchine e degli impianti per la protezione ambientale.
22474	CLASSIFICAZIONE E PRIMA LAVORAZIONE DEL LEGNO	LASCHI	3	1° semestre	AGR/06	L’obiettivo del corso è quello di fornire le conoscenze sulle caratteristiche del  legno, la classificazione degli assortimenti e dei prodotti ottenuti, attraverso la  conoscenza anche dei processi di prima trasformazione, in modo da sviluppare  capacità critiche utili alla valorizzazione del legname ottenuto dagli interventi  selvicolturali. Lo studente sarà in grado di affrontare autonomamente  problematiche relative alla valutazione della qualità di determinati assortimenti  legnosi, anche applicando normative specifiche di settore. Le conoscenze e le  capacità verranno acquisite e sviluppate grazie sia ad approfondimenti teorici  sia ad attività pratiche.

