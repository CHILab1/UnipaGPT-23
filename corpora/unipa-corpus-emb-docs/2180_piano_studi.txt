Anno Accademico 2023/2024
Laurea in SCIENZE DELLA NATURA E DELL'AMBIENTE
Per maggiori informazioni vai su http://www.unipa.it/struttura.html?id=547
---------
Classe di Laurea in Scienze e tecnologie per l'ambiente e la natura (L-32)
Durata 3 anni
Sede PALERMO
Accesso libero
Dipartimento di Scienze della Terra e del Mare
Codice corso 2180
---------
Insegnamenti primo anno
Codice materia	Nome materia	Docente	CFU	Periodo	SSD	Obiettivi Formativi
03245	FISICA	ARGIROFFI	6	1° semestre	FIS/05	Il corso si pone come obiettivo lo studio e la conoscenza delle leggi  fondamentali della fisica classica, e in particolare di: meccanica, termodinamica,  e cenni di elettromagnetismo. Il corso fornisce allo studente familiarita' con il  concetto di grandezza fisica e padronanza dei principi fondamentali della fisica  classica. Inoltre il corso mira a rendere lo studente capace di applicare i concetti  appresi per impostare correttamente e risolvere semplici problemi di fisica.
04872	MATEMATICA	GAMBINO	9	1° semestre	MAT/07	Scopo del corso e' fornire agli studenti gli strumenti necessari, da un lato, ad analizzare un problema dal punto di vista matematico, dall'altro a comprendere i concetti trasversali della disciplina e saper cogliere analogia di struttura in ambiti diversi. Il corso ha anche carattere introduttivo allo studio di modelli matematici statistici e deterministici. Ci si propone, dunque, di fornire gli elementi di base per capire se e in che misura lo strumento modellistico puo' essere di aiuto nello studio di un particolare problema ecologico/ambientale. Gli obiettivi formativi vengono raggiunti tramite la risoluzione di semplici problemi proposti durante lo svolgimento del corso e durante le esercitazioni. La verifica del raggiungimento degli obiettivi formativi avviene mediante prove di verifica svolte in itinere e alla conclusione del corso.
18787	GEOGRAFIA FISICA	MADONIA	6	1° semestre	GEO/04	L'insegamento di Geografia fisica si propone di: offrire una conoscenza di base  del sistema litosfera – atmosfera – idrosfera; fornire gli elementi per la comprensione dei principali fenomeni fisici che si sviluppano  sulla superficie terrestre, della loro     distribuzione e delle loro conseguenze geografiche. Inoltre, si propone di fornire  gli strumenti di base per l’utilizzo, la lettura e l’interpretazione di carte topografiche.
20692	COMPETENZE LINGUISTICHE IN INGLESE EQUIPARABILI AL LIVELLO B1		6	1° semestre		https://www.unipa.it/amministrazione/direzionegenerale/ serviziospecialeinternazionalizzazione/u.o.centrolinguisticodateneo/? pagina=personale&ruolo=ta
22385	INFORMATION LITERACY		1	1° semestre	
01597	BIOLOGIA CELLULARE		6	2° semestre	BIO/06	Trasferire agli studenti la conoscenza della cellula animale da un punto di vista  morfologico/funzionale, ultrastrutturale e molecolare, indispensabile per  l'interpretazione dei processi biologici ed ecologici Fornire agli studenti le  conoscenze per l’applicazione delle tecniche di base di biologia cellulare necessarie per lo studio delle proprietà strutturali e funzionali di cellule  differenziate e modalità di associazione delle cellule nei diversi tessuti,  integrando le conoscenze già acquisite relative a: strumentazione utilizzata, misure di sicurezza associate alle manipolazioni. tecniche di colture cellulari e uso delle colture cellulari come modello  sperimentale, raccolta elaborazione e restituzione di dati sperimentali.
01690	BOTANICA  C.I.	TOMASELLO	12	2° semestre		Il modulo tende a fornire le conoscenze di base sui concetti della Morfologia e della Fisiologia vegetale e una visione dell'ultrastruttura, dell'anatomia e degli aspetti funzionali delle Cormofite. In dettaglio, saranno approfonditi vari aspetti legati alla Citologia (la cellula vegetale, il nucleo, il citoplasma, i plastidi, la parete cellulare, il vacuolo), l’Istologia (tessuti meristematici, parenchimatici, tegumentali, meccanici, conduttori), l’Organografia (radice, fusto, foglia, fiore e frutto) e la Fisiologia vegetale (il trasporto dell’acqua e delle altre sostanze nella pianta; gli ormoni; energia e processi vitali; il ruolo delle piante nella biosfera; la fotosintesi). Il modulo di botanica sistematica ha l’obiettivo di fornire agli studenti gli elementi base per conoscere e comprendere la  diversità e l'evoluzione degli organismi vegetali, dalle forme di vita più semplici fino a quelle più complesse, nonché la loro  distribuzione e le cause che l’hanno determinata (biogeografia). Il modulo ha anche lo scopo di fornire le conoscenze pratiche  necessarie per identificare in generale le principali piante e alghe della flora d'Italia, ed in particolare della flora della Sicilia.  Infine, gli studenti  verranno introdotti alle problematiche del rapporto uomo-mondo vegetale, al concetto di biodiversità, ai  problemi relativi alla gestione e conservazione delle risorse vegetali, alle "tassonomie tradizionali", agli usi tradizionali delle  piante, etc. Saranno chiariti i sistemi di classificazione, di identificazione e nomenclatura dei principali gruppi sistematici dei  vegetali, per i quali verranno descritte le caratteristiche morfologiche e strutturali principali, le esigenze biologiche ed  ecologiche, le strategie adattative e riproduttive. Verranno evidenziate le caratteristiche, strutturali e funzionali, a partire dalle  forme algali procariote e fino alle piante terrestri più specializzate, seguendo un filo evolutivo dall’acqua alla terra emersa  riconoscendo le tappe fondamentali dell’evoluzione biologica in ambito vegetale, permettendo nello stesso tempo di  riconoscere e distinguere le diverse categorie tassonomiche. Le visite didattiche e i laboratori avranno lo scopo di riconoscere  i principali gruppi di piante e alghe nel loro ambiente naturale. Il laboratorio avrà lo scopo di far osservare i campioni raccolti  tramite microscopio e di prendere dimestichezza con l’uso di chiavi dicotomiche per il riconoscimento delle specie vegetali.
	BOTANICA SISTEMATICA	MANCUSO	6		BIO/02
	BOTANICA GENERALE	TOMASELLO	6		BIO/03
19286	ELEMENTI DI CHIMICA PER LA NATURA E L'AMBIENTE	MACCOTTA	6	2° semestre	CHIM/12	Il corso ha l'obiettivo di fornire allo studente gli strumenti per capire le  trasformazioni chimiche che avvengono in natura e nei diversi comparti  ambientali. Egli dovra' conoscere i principi di base della struttura atomica della  materia, del legame chimico, delle leggi che regolano l'equilibrio chimico e le  reazioni chimiche, e delle interazioni intermolecolari.

Insegnamenti secondo anno
Codice materia	Nome materia	Docente	CFU	Periodo	SSD	Obiettivi Formativi
01933	CHIMICA ORGANICA	MASSARO	6	1° semestre	CHIM/06	OBIETTIVI FORMATIVI   Il corso di Chimica Organica per la laurea in Scienze Naturali sara'  caratterizzato da un approccio descrittivo-fenomenologico. Le diverse classi di  composti, le diverse classi di reazioni, la reattivita' dei gruppi funzionali, nonche'  gli aspetti strutturali e stereochimici vengono presentati come base per lo studio  delle molecole e dei processi di origine naturale
05238	MINERALOGIA	SCIASCIA	6	1° semestre	GEO/06	L'obiettivo del corso  è quello di fornire le basi teoriche e nozionistiche  necessarie ad acquisire una completa conoscenza dei fondamenti della Mineralogia, facendo in modo che lo studente sia in grado  di trasferire i concetti di base in altre discipline nel campo delle scienze naturali.  In particolare, la preparazione di base prevede la comprensione del concetto di  simmetria cristallografica, di termodinamica elementare (unitamente alla      cristallochimica, che spiega la genesi e l'evoluzione di associazioni di minerali  oltre che la stabilita' strutturale del minerale stesso), della caratterizzazione  chimica dei minerali (tecniche analitiche e relativi principi di base) e delle  proprieta' fisiche. Il corso si conclude con lo studio della Mineralogia  Sistematica, che rappresenta una sintesi di tutti gli argomenti studiati nel corso,  con particolare attenzione ai minerali costituenti le rocce
05668	PETROGRAFIA	SCOPELLITI	6	1° semestre	GEO/07	Obiettivo del corso e' fornire allo studente gli strumenti per potere descrivere e  classificare una roccia e di saperne individuare l’ambiente di formazione  permettendogli altresi' di valutare le implicazioni della sua storia evolutiva. Per  fare cio' vengono illustrati i principali metodi di studio di laboratorio delle rocce e  vengono definiti i principali processi magmatici, sedimentari e metamorfici che  portano alla formazione delle rocce stesse.
07744	ZOOLOGIA  C.I.	CAMMARATA	12	1° semestre		ll corso si propone di fornire agli studenti una conoscenza generale della biodiversita' per quanto riguarda il regno animale  attraverso un approccio evoluzionistico.Si prefigge di far conoscere le teorie, i fondamenti scientifici della sistematica della  filogenesi e dell'evoluzione animale, i livelli di organizzazione e dei piani formativi dei principali phyla. Inoltre mette in luce le  interazioni organismo/popolazione ambiente. Tali conoscenze potranno essere utili tanto nel prosieguo degli studi naturalistici  e biologici quanto nell’eventuale applicazione professionale. Il corso  intende offrire agli studenti una panoramica approfondita della complessità e della diversità del regno animale.  Verranno passati in rassegna, seguendo una logica evolutiva, i phyla animali presentandone caratteristiche e adattamenti. Si vuole fornire al futuro laureato le conoscenze di base sul funzionamento degli organismi viventi animali a partire dalle  strutture cellulari o sub-cellulari, sino al livello di individui, popolazioni o specie. Verranno contestualmente fornite le  indicazioni di base utili al riconoscimento sistematico dei principali gruppi animali con una analisi evolutiva e le nozioni per  comprendere i servizi ecosistemici della biodiversità
	ZOOLOGIA SISTEMATICA	PARISI	6		BIO/05
	ZOOLOGIA GENERALE	CAMMARATA	6		BIO/05
02679	ECOLOGIA - C.I.	CHEMELLO	12	2° semestre		Obiettivo dell’insegnamento e' di fornire allo studente conoscenze di tematiche inerenti aspetti applicativi dell’ecologia con  particolare riferimento all’esame di casi di studio ed alla realizzazione di esperimenti misurativi e manipolativi, nonche'  all’apprendimento delle basi analitiche dell'ecologia. Il Corso si propone di fornire agli studenti una preparazione culturale e basi sperimentali ed analitiche per affrontare studi  sull'ecologia di base e del funzionamento degli ecosistemi. In particolare si intende mettere in luce la rete di rapporti che  legano gli organismi e l’ambiente con riferimento anche alle interazioni che scaturiscono dalle attivita' antropiche.
	ECOLOGIA GENERALE	CHEMELLO	6		BIO/07
	ECOLOGIA SPERIMENTALE	MILAZZO	6		BIO/07
18030	GENETICA E MICROBIOLOGIA C.I.	CORONA	9	2° semestre		Gli studenti del corso acquisiranno conoscenze e competenze culturali integrate nell’ambito della genetica formale e  molecolare e della microbiologia generale; è prevista l’acquisizione di una preparazione scientifica di base riguardo gli aspetti,  biochimici, molecolari, funzionali ed evoluzionistici dei geni e dei genomi. L’acquisizione di conoscenze di base sulla  morfologia, struttura, organizzazione ed espressione genica dei microrganismi procariotici ed eucariotici. La conoscenza del  ruolo dei microrganismi in natura e delle interazioni con gli organismi pluricellulari. Gli studenti del corso avranno acquisito  una conoscenza teorica e sperimentale dei concetti di base ed avanzati di Genetica e Microbiologia che consentirà loro sia di  approfondire e specializzarsi nei corsi di studio magistrali, sia di spendere tali conoscenze direttamente nel mondo del lavoro.  Gli studenti acquisiranno la capacità di leggere criticamente un lavoro scientifico valutandone la validita' dei risultati descritti  in rapporto all’approccio metodologico impiegato, e di avere opinioni personali sui temi trattati. Gli studenti acquisiranno capacita' critiche e competenza nella presentazione e divulgazione delle conoscenze scientifiche,  con particolare attenzione all’uso di una appropriata terminologia tecnica. Le capacita' d’apprendimento saranno integrate da capacita' di effettuare ricerche in rete, consultare banche dati ed analizzare in maniera critica la letteratura  scientifica anche in lingua inglese. Il modulo di Genetica mira a fornire allo studente informazioni di base sull’ereditarieta' e sui meccanismi molecolari  responsabili della trasmissione dell’infomazione genetica in organismi procarioti ed eucarioti.
	GENETICA	CORONA	3		BIO/18
	MICROBIOLOGIA		6		BIO/19
19859	GEOLOGIA E GEOCHIMICA C.I.	PARELLO	12	2° semestre		Obiettivo preminente del corso e' quello di studiare le leggi che governano l’abbondanza degli elementi chimici nelle varie  sfere geochimiche: atmosfera, idrosfera, litosfera. Di ognuna delle sfere geochimiche verra' discussa la composizione, la sua  origine e la sua evoluzione in relazione alla storia del pianeta Terra. In particolare verranno evidenziate, dove necessario, le  perturbazioni indotte dall’uomo cercando di cogliere gli effetti a breve e lungo termine. Verranno presentate specifiche  applicazioni della geochimica e della geochimica isotopica a problemi ambientali ed allo studio di alcuni rischi naturali.  Particolare attenzione, nell’ambito dello studio della litosfera, verra' dato al fenomeno vulcanico discutendone la sua origine e  la sua evoluzione. Un altro aspetto importante del corso e' la parte dedicata allo studio dei cicli biogeochimici con particolare  attenzione al ciclo del carbonio, dell’ossigeno dell’azoto e del fosforo. La finalita' generale del modulo di insegnamento e' quella di presentare agli studenti una panoramica dei processi geologi  attivi sul nostro pianeta e dei "prodotti" (rocce e strutture della crosta terrestre) di tali processi. Al fine di dotare gli studenti  delle conoscenze necessarie per riconoscere gli ambienti di formazione delle rocce, comprendere quanti e quali processi  geologici sono attivi in una data regione del pianeta ed essere in grado di ricostruire la sua evoluzione geologica nel tempo,  durante il corso verranno illustrati: i processi litogenetici delle rocce ignee, sedimentarie e metamorfiche; i criteri classificativi delle suddette rocce ed i metodi utilizzati per un loro riconoscimento speditivo sul terreno, con particolare  riguardo per le rocce sedimentarie; i principi della moderna stratigrafia ed alcuni concetti e nozioni generali  relative i processi sedimentari; la composizione e la struttura dell'interno della Terra;  i processi tettonici, inclusi i terremoti, che determinano le deformazioni della crosta terrestre e le conseguenti strutture  geologiche; cenni di tettonica globale: la formazione degli oceani e delle catene montuose, la tettonica delle placche; la scala del tempo geologico e, a grandi linee, la storia dell'evoluzione geologica del nostro pianeta. Infine l'insegnamento di questo modulo ambisce, attraverso l'apprendimento delle nozioni e dei concetti relativi agli argomenti  sopra esposti, a mettere gli studenti nella condizione di utilizzare le proprie conoscenze geologiche nello studio e  nell'apprendimento delle materie del corso di laurea che con il modulo di geologia sono strettamente correlate e di saper  cogliere gli stretti legami esistenti tra i processi geologici e le attivita' umane in un periodo storico in cui l'impatto ambientale di  queste ultime e' sempre piu' devastante per il nostro pianeta.
	GEOCHIMICA	PARELLO	6		GEO/08
	GEOLOGIA	TODARO	6		GEO/02

Insegnamenti terzo anno
Codice materia	Nome materia	Docente	CFU	Periodo	SSD	Obiettivi Formativi
01336	ANTROPOLOGIA	SINEO	6	1° semestre	BIO/08	La disciplina definisce gli strumenti necessari allo studio della storia naturale  dell’uomo. Il corso fornisce lo spunto per una sintesi in chiave evoluzionistica di  molte informazioni derivanti dalle discipline biologiche e geologiche di base. Lo  studente acquisisce competenze relative ai concetti di adattamento e diffusione,  tecnologia e trasmissione dell’informazione nei primati, che  consentono una  valutazione critica dell'evoluzione fisica e culturale del genere Homo e del suo  impatto antico e moderno sugli ecosistemi. Il discente apprende i fondamenti dell'origine biologica e culturale dell'uomo. La  dimensione naturale di Homo viene inquadrata da un punto di vista  evoluzionistico con un excursus che parte dalla descrizione dei principali  rappresentanti fossili dell'ordine dei primati, a partire dal Paleo-Eocene. Allo  studente vengono forniti i presupposti culturali per la comprensione degli  orizzonti archeologici antichi attraverso un rapido inquadramento sulla  paleoecologia del Quaternario, gli strumenti isotopici per la datazione e le  indagini faunistiche. Alla fine del corso lo studente e' in grado di riconoscere e  classificare forme fossili umane e di descriverne criticamente la paleoecologia. Il  corso prevede un inquadramento preliminare di anatomia umana che fornisce  allo studente le conoscenze e un glossario adeguato alla trattazione scientifica  dell'evoluzione degli ominidi e dell'uomo. La capacita' di apprendimento viene  saggiata progressivametne con esercitazioni tenute durante le ore di lezione  frontale. Il corso fornisce i propedeutici alla comprensione dell'evoluzione  genetica e alla distribuzione di Homo sapiens.
01636	BIOLOGIA MARINA	VIZZINI	6	1° semestre	BIO/07	Gli obiettivi del corso sono di fornire agli studenti una solida preparazione sulla biologia marina con particolare riferimento alle connessioni esistenti tra i processi oceanografici e quelli biologici e alle caratteristiche e funzioni dei principali ecosistemi marini.
03040	ESCURSIONI		6	1° semestre		Il Corso di Laurea in Scienze Della Natura e dell'Ambiente ha come obiettivo  quello di fornire una solida cultura di base, per un approccio sistemico al mondo  della natura visto nelle sue componenti biotiche ed abiotiche e nelle loro  relazioni,  le escursioni consentiranno una conoscenza multidisciplinare di siti  naturali/ambientali e la capacita' di valutare le caratteristiche dei siti oggetto di  osservazione
03690	GEOMORFOLOGIA	CONOSCENTI	6	1° semestre	GEO/04	Obiettivo dell’insegnamento è fornire allo studente gli strumenti utili all’analisi ed  alla interpretazione delle forme della superficie terrestre prodotte dai fenomeni  di modellamento dei versanti. In particolare, sarà affrontato lo studio delle forme  del rilievo da essi modellate in diversi ambienti morfoclimatici, facendo  riferimento agli attributi fisici che controllano l’intensità e la modalità con la quale  tali processi si manifestano. Inoltre, saranno forniti allo studente gli strumenti base per analizzare e valutare  le caratteristiche morfometriche di un bacino idrografico e della relativa rete di  drenaggio. Inoltre, lo studente apprenderà ad applicare l’analisi geomorfica delle  reti idrografiche per la stima indiretta dell’erosione idrica.
16159	CHIMICA ANALITICA	PIAZZESE	6	1° semestre	CHIM/01	Applicare i concetti della chimica analitica ai sistemi ambientali
18182	STAGES E TIROCINI		6	1° semestre	
01662	BIOMONITORAGGIO AMBIENTALE	NASELLI FLORES	6	2° semestre	BIO/03	In relazione al manifesto degli studi del corso di laurea in Scienze della Natura e  dell'Ambiente, l’obiettivo del  corso “Biomonitoraggio Ambientale” e' quello di  assicurare allo studente un'adeguata padronanza di contenuti e metodi  scientifici generali per la messa a punto di un protocollo di monitoraggio mirato  alle caratteristiche dei diversi ecosistemi/habitat, attraverso l’identificazione degli  indicatori biologici piu' significativi dell’ecosistema/habitat. Il corso si propone di  fornire le basi culturali e tecniche per diventare esperti di livello tecnico  operativo nel campo delle analisi e della gestione degli ecosistemi naturali, ivi  compresi gli aspetti ecotossicologici, della qualita' delle acque in relazione agli  usi cui sono destinate, dei suoli e dell’aria.
05917	PROVA FINALE		2	2° semestre	
22603	GEOCHIMICA E BIOCHIMICA AMBIENTALE C.I.	VARRICA	9	2° semestre		Il corso si propone di fornire le opportune conoscenze e la comprensione delle basi molecolari dei sistemi biologici e dei  meccanismi biochimici che regolano le attività metaboliche cellulari. Saranno, quindi, presentate le principali vie del  metabolismo energetico (anabolismo e catabolismo) attraverso cui le macromolecole biologiche vengono assimilate,  degradate e utilizzate da organismi procarioti ed eucarioti (animali e vegetali), nonché i meccanismi di regolazione  metabolica, ormonale e della massa corporea in presenza di induttori di stress ambientale.  Particolare attenzione verrà data  ai meccanismi di trasduzione del segnale, al danno da radicali liberi e alla tossicità di molecole xenobiotiche di interesse  ambientale in relazione alla perdita di controllo dei meccanismi biochimici che regolano il ciclo e la morte cellulare  programmata. Gli obiettivi del corso sono quelli di fornire allo studente una conoscenza della composizione chimica della parte piu'  superficiale della Terra, la distribuzione degli elementi chimici nei vari comparti e le leggi che ne governano la mobilita.
	GEOCHIMICA AMBIENTALE	VARRICA	6		GEO/08
	BIOCHIMICA AMBIENTALE		3		BIO/10
	Attiv. form. a scelta dello studente (consigliate)		12		

Attiv. form. a scelta dello studente (consigliate)
Codice materia	Nome materia	Docente	CFU	Periodo	SSD	Obiettivi Formativi
08085	ECOLOGIA DEL PAESAGGIO	ILARDI	6	2° semestre	BIO/03	Obiettivo del corso è avviare lo studente alle tematiche della pianificazione e  della gestione degli ecosistemi terrestri coerentemente con i principi della  botanica ambientale applicata e della ecologia del paesaggio. Il corso si propone, infatti, di fornire attraverso le tecniche di rilevamento e di  interpretazione della componente biologica vegetale, gli strumenti cognitivi  essenziali per una corretta lettura della struttura e della funzionalità degli  ecosistemi terrestri. Obiettivi non secondari sono, inoltre, la trasmissione delle conoscenze e delle  tecniche necessarie a: - individuare le successioni ecologiche e gli stadi evolutivi potenziali; - estrapolare i modelli vegetazionali da riproporre in interventi di recupero,  ripristino e riqualificazione ambientale; - valutare, attraverso il ricorso ad appropriati indicatori biologici a livello di flora e  di fitocenosi, gli impatti antropici; - fornire contributi specifici alla pianificazione e alla gestione degli ecosistemi  terrestri compatibilmente con le esigenze di conservazione delle risorse  biologiche in ambiente mediterraneo, con particolare riferimento al territorio  della Sicilia.
16270	ANATOMIA COMPARATA	CHIARELLI	6	2° semestre	BIO/06	Avere una visione organica e integrata della anatomia comparata, che spazia, in  chiave filogenetica ed evolutiva, dalla biologia dello sviluppo e dell’embriologia  comparata alle strutture di organi complessi dei vertebrati, in maniera  funzionale. Osservare i vertebrati in una prospettiva sia funzionale che  evolutiva, in quanto l'anatomia comparata non è solo la descrizione delle forme  e delle funzioni, ma di come queste sono il risultato all'adattamento evolutivo.
17197	SOSTANZE NATURALI	MAGGIO	6	2° semestre	CHIM/06	Obiettivo del corso e' quello di conoscere i percorsi biosintetici che portano alle  principali classi di prodotti naturali. Conoscenza delle tecniche di purificazione e  caratterizzazione dei metaboliti secondari.
19783	ZOOLOGIA DEGLI INVERTEBRATI MARINI	CAMMARATA	6	2° semestre	BIO/05	In questo corso gli studenti indagano la zoologia degli invertebrati marini viventi:  la loro morfologia funzionale, il comportamento, l'ecologia e le relazioni  filogenetiche. Lo studente dovrà possedere conoscenze avanzate sui pattern,  processi e meccanismi evolutivi che hanno portato alla diversità degli  invertebrati marini, ivi inclusi gli adattamenti integrati morfo-funzionali (morfo- molecolari e morfo-fisiologici) alla base del successo evolutivo dei principali  gruppi di invertebrati marini.  In particolare, lo studente potrà individuare e descrivere comparativamente i  principali tratti morfo-funzionali adattativi nei taxa invertebrati marini; descrivere  le relazioni organismo-ambiente in termini di strutture e funzioni adattative  selezionate; conoscere i diversi aspetti del ciclo vitale di specie marine che  costituiscono 'casi studio, rappresentativi dei domini marini (plancton, benthos,  necton) in relazione ai tratti evolutivi. Potrà inoltre acquisire le conoscenze circa le modifiche della biodiversità in  relazione ai recenti cambiamenti climatici e negli ambienti estremi.Tali  conoscenze potranno essere utili tanto nel prosieguo degli studi naturalistici e  biologici quanto nell’eventuale applicazione professionale.
22550	AEROBIOLOGIA	ALAIMO	6	2° semestre	BIO/01	Questo corso deve fornire i concetti fondamentali di base sui vegetali e gli  aspetti di carattere applicativo utili per la future attivita'. Deve evidenziare il  binomio struttura e funzione nelle piante e i connessi cambiamenti modulativi,  modificativi ed evolutivi indotti dall’ambiente.Fornire conoscenze sulla  organizzazione e struttura dei pollini e delle spore sull'ambiente: inquinanti  atmosferici e pollini aerodiffusi. Conoscenza delle tecniche di monitoraggio  aerobiologico e dei principali test per l'analisi della vitalità dei pollini.
22552	SOSTENIBILITÀ E INNOVAZIONE DELL'AMBIENTE C.I.	PIAZZESE	6	2° semestre		Fornire conoscenze di base sui concetti di sostenibilità e sviluppo sostenibile. In tale ambito saranno introdotti i concetti di  sostenibilità ambientale, economica e sociale e verranno trattati i 17 obiettivi dello sviluppo sostenibile dell'agenda delle  Nazioni Unite 2030. Introdurre i concettii di base conoscenze sulle strategie di Bioeconomy, Green Economy e Circular  Economy. Introdurre i concetti di normazione e certificazione,  Fornire una conoscenza di base sulle norme relative alla  gestione ambientale sostenibile, con riferimento  al livello di organizzazione, attraverso l'uso di norme della famiglia ISO  14000. Saranno valutati casi studio relativi a differenti settori. L’innovazione consiste in una rivisitazione del concetto di sviluppo economico che deve eliminare il possibile impatto negativo  sui sistemi ecologici, sulla salute umana e sul benessere della collettività. E’ questo il nuovo concetto di innovazione che  deve spingere la società verso nuove forme di tecnologia pulita, economia verde e commercio pulito.  Il corso si pone quindi, l’obiettivo di fornire le conoscenze di base sulle problematiche e le tecnologie per la riduzione  dell'impatto ambientale in termini di emissioni gassose, liquide e solide, con elementi di economia circolare e di progettazione  di processi a basso impatto.
	INNOVAZIONE DELL'AMBIENTE	VARRICA	3		GEO/08
	SOSTENIBILITÀ AMBIENTALE	PIAZZESE	3		CHIM/01
22555	FISIOLOGIA ANIMALE	ZIZZO	6	2° semestre	BIO/09	L’insegnamento si propone di fornire allo studente conoscenze di base sulle  diverse funzioni vitali di un organismo ,focalizzando l’attenzione sui meccanismi  che consentono il mantenimento dell’omeostasi.

